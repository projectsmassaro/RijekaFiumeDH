Interview with Bruno Petrali made by Gianfranco Miksa and Vanni D’Alessio. (Dec 14-21, 2018). Transcribed by Angelo Massaro (June 1, 2020).

(Bruno Petrali nasce a Fiume da genitori e da nonni?)

Dunque, sono nato a Fiume il 29 gennaio 1925, mio padre, Giovanni, era di Milano. Era venuto a Fiume, a Tersatto, con l’esercito italiano, sergente maggiore del genio dei minatori e zappatori, s’era fatto la conoscenza con mia madre che si chiamava Vjekoslava Glažar [0:36] poi però ha cambiato in Luigia perché Vjekoslav è Luigi e allora si chiamava Luigia Petrali da appunto Vjekoslava Glažar. E niente ho fatto le scuole elementari a Fiume, ho fatto poi il ginnasio, il liceo classico…

(Diceva che la madre è di Tersatto e il papà di Milano? Di famiglia di Tersatto la madre, giusto? 

Sì, sì. Una famiglia molto conosciuta la Glažar, il più popolare è diventato Pino Glažar, mio cugino che era arbitro di calcio, Pino Glažar…

(E il padre invece è arrivato a Fiume…)

Il padre siccome lui era di famiglia non benestante diciamo, aveva fatto le scuole serali, a Milano ed era commercialista. Lì aveva cominciato piano piano, si era dato al commercio e poi è diventato un commerciante abbastanza grosso. Mio padre aveva una posizione molto forte come commerciante a Fiume, commerciante in generi alimentari, fornitore navale, aveva forniture navali in porto franco poi aveva altri negozi, magazzini nel centro di Fiume. Abbiamo perso parecchio insomma con la venuta del comunismo.
 
(La ditta era Petrali? Aveva un nome?)

La ditta era “Petrali e Geia” [2:20] però mio padre aveva anche interessi da solo, per esempio, il più famoso negozio di Fiume, il negozio di Moravec dove adesso c’è il Corso, lì c’era il negozio di generi alimentari che Moravec aveva venduto a mio padre quando era stato internato perché Moravec era ebreo. Era il negozio più grande di Fiume quello lì, dove hanno costruito il Corso adesso e quello era anche di mio padre dopo. Poi quando è ritornato Moravec si era ripreso, perché era una specie di martire diciamo ed è durato pochissimo perché il comunismo ha ripreso tutto, ha nazionalizzato tutto quanto. 

(E il padre era venuto diceva da Milano con l’esercito italiano) con l’esercito italiano. (Nel ’18 mi sembra o comunque lavorando nel genio). Credo nel ’18/’19, mio padre era del ’98 quindi aveva….

(Ed era rimasto qua?)
Sì, era rimasto qua perché si era… tutta la mia parentela tutti quanti erano tutti a Tersatto, no? E Fiume puoi immaginare era rimasta sotto l’Italia, aveva visto subito che qui c’era grande possibilità di sviluppare insomma la sua attività, però, però bisogna dire che era un grande lavoratore. Se la sarebbe cavata ovunque perché era molto capace, era un grande lavoratore qui naturalmente ha trovato il terreno… la piazza vergine diciamo in un certo senso perché gli ungheresi, la maggior parte, erano tornati in Ungheria…

(E dove si incontrano i suoi genitori, dove si sposano e dove abitano prima che lei nascesse?)

Non ho capito

(I suoi genitori dove si sono conosciuti e poi dove andarono ad abitare?)

Si sono conosciuti a Tersatto ovviamente, si sono sposati a Tersatto, c’era un altro, un torinese, che era anche sergente dell’esercito italiano che aveva sposato una cugina di mia moglie anche una Glažar. Si sono sposati lo stesso giorno a Tersatto poi lui è venuto a Fiume. Agli inizi ha cominciato piano piano, cambiavano continuamente alloggio perché era uno che aveva cominciato non aveva niente, aveva qualcosa, qualche riserva, qualcosa aveva messo da parte perché avevano anche uno stipendio i sottoufficiali e pian piano si è sviluppato e aveva forniture navali in porto franco e poi aveva dei magazzini al centro di Fiume proprio in Zagrebačka ulica dove ci sono quei grossi magazzini e poi il negozio al centro di Fiume e pian piano è arrivato a quei livelli.

(E lei nasce, quando e dove va scuola? Dove abita quando nasce? Nasce in casa?)

Io sono nato in via Canova, tanto per dire ma ricordo che poi mi avevano detto che avevano cambiato, allora si cambiava continuamente perché erano tutti… prendevano degli alloggi in affitto, no? Siccome aveva prima un figlio, mio fratello, poi un altro figlio che sono stato io, poi ancora un’altra figlia, io so che abitavamo in Gradinata Peretti che nessuno sa dove sia adesso, quella scalinata che va dal Palazzo del Governo fino a su come si chiama… in via Buonarroti che adesso si chiama Laginjeva io credo. Poi via Acquedotto e poi in via Branchetta che mio padre aveva comprato aveva comprato una casa… una casa in via Branchetta e li abbiamo vissuto fino a che io mi sono sposato.

(E lei scuole dove le ha fatte?)

La prima elementare in Piazza Oberdan dove è Scoglietto, le altre quattro ai Giardini, allora si chiamava scuola Massimo d’Azeglio, ai Giardini. Poi il ginnasio e il liceo classico, poi mi sono iscritto a Milano all’università di legge perché mio padre era milanese e voleva che io andassi a Milano però lì è successo il patatrac, io nel ’45 sono andato a Milano. Ero esonerato dal servizio militare perché ero iscritto all’università, avevo lavorato a diciannove anni, avevo lavorato ai cantieri navali di Fiume come pittore picchettino di carena invece perché era stato un buco diciamo per non andare militare, avrei dovuto essere… ero già stato arruolato con dei reparti che andavano in Friuli contro i partigiani, perché lì c’erano già i partigiani in Friuli nel ’44 e allora abbiamo trovato questa scappatoia per andare al cantiere a lavorare…

(Mi parli del cantiere, il cantiere allora che cos’era, qualche ricordo del cantiere di allora)

Riparavano ancora della roba così, piccole imbarcazioni perché ormai non esisteva più una flotta, non esisteva niente nel ’44. C’era il cacciatorpediniere che mi ricordo era il cacciatorpediniere più veloce della marina italiana, era stato costruito a Fiume tra l’altro. Lì si faceva dei lavori, pitturava, grattare la pittura, fare così, quei lavori là però siccome ho finito… avevo fatto degli esami ancora per la maturità ho finito il settembre… ho finito il liceo classico e mi sono iscritto a Milano, lì sono stato fino alla fine del ’45. Ho fatto l’anno ’44-’45 però dopo è successo il patatrac, qua a Fiume son tornato momentaneamente a Fiume dopo il primo anno, papà ha perso tutto è finito anche in prigione e poi è scappato a Trieste. Io sono rimasto qua mi ero occupato come annunciatore alla radio, Radio Fiume.

(Ci arriviamo dopo, rimaniamo però un secondo sul periodo dell’infanzia, lei ha vissuto in una parte della ricca e complessa storia del Novecento fiumano, che cosa rappresenta per lei Fiume?)

Hehe Fiume. Fiume rappresenta tutto, la mia vita, non so, per questo son rimasto anche a Fiume. Io non sono rimasto a Milano. … [10:26] che avevano già organizzato a Milano quando io mi trovavo nell’estate del ’45, lì si era formato il primo nucleo di quello che poi doveva diventare tutto quello… la centrale diciamo dei profughi che venivano da Fiume, dalla Dalmazia, dappertutto. Mi ricordo che ero con un mio amico anche di Fiume che vivevamo insieme e lì hanno incominciato a raccogliere questi fiumani però io non avevo nessun interesse pensavo torno a Fiume perché Fiume sarebbe rimasta italiana. Ma nessuno pensava allora che… che era impossibile soprattutto eliminate le dittature tipo nazista e fascista, diciamo Fiume è italiana, si parla solo italiano, impossibile che Fiume non resti italiana. Ne eravamo convintissimi che Fiume sarebbe rimasta sotto l’Italia, soprattutto in un regime di democrazia dove decideva la popolazione del posto… decideva dei propri destini e invece è andato tutto all’aria.

(Che ricordi conserva di questo primo periodo dell’infanzia a Fiume?)

Beh, ricordo il periodo e ricordi a parte… diciamo la mia attività e la mia vita presso i Salesiani. Perché a dieci anni già, noi due fratelli e una sorella, si era aperto il collegio dei Salesiani, mio fratello e a me ci hanno messo nel collegio dei Salesiani. E qui ho fatto la quinta elementare e il primo ginnasio. Si faceva la scuola, si andava a frequentare le scuole di Fiume e si abitava su dai salesiani quindi è lì che ho avuto diciamo un’educazione… i principi dell’educazione a dieci, undici anni, di come comportarsi in genere, no? E lì si giocava, l’attività principale era giocare a calcio ma poi si cantava, si recitava, è lì che ho imparato il mio primo mestiere praticamente quello di fare lo speaker, l’annunciatore, in quanto che dovevo leggere. Ero piccolissimo, avevo tredici anni e li c’erano anche ragazzi di diciassette, diciotto, diciannove anni, siccome avevo una buona pronuncia per allora diciamo e una voce abbastanza forte, leggevo durante il pranzo dove si mangiava nella grande sala perché ci fosse un po’ di calma circa un quarto d’ora così, uno leggeva un romanzo a puntate. E lì ho imparato a fare l’annunciatore perché per due anni… per due anni leggevo ogni giorno a pranzo questa roba. Quando sono andato a Radio Fiume io ero già un annunciatore fatto. A Milano poi avevo fatto anche un piccolo corso che lì c’era allora l’EIAR siccome anche lì perché avevo una buona pronuncia, una voce così… avevo fatto anche un piccolo corso che poi anche lì a Milano, caduto il fascismo si è cambiato tutto, quindi quando sono venuto a Fiume ho fatto il concorso, cioè il concorso per un annunciatore, era la prima radio a Fiume… aver la radio una cosa enorme, insomma Fiume che ha un radio, no? La radio ce l’aveva Milano, Roma così… E lì come son venuto ero già pronto, non avevano né da insegnarmi, né da fare, sono stato scelto subito come annunciatore. La mattina ho fatto il concorso, la sera già stavo leggendo dei commenti alla radio.

(Torniamo ancora un po’ all’infanzia, so che ha vissuto in prima persona i bombardamenti di Fiume)

Beh, ma quelli lì non erano infanzia, erano già… insomma i primi bombardamenti avevo già… il primo bombardamento a Fiume è stato fatto nel 1943 dopo l’8 settembre. Prima non c’era stato nessun bombardamento, era una notte che è venuto un aereo ricordo appena scoppiata la guerra, appena entrata l’Italia in guerra, nel ’40 entrata l’Italia in guerra, non nel ’39. C’era stato un allarme la notte e invece si era trattato di un aereo italiano che aveva lasciato cadere una bomba che era caduta a Sušak una piccola bomba, non aveva fatto dei grossi danni. Ma i bombardamenti sono cominciati dopo il ’43.

(E che ricordi conserva?)

Conservo i ricordi che a Fiume c’erano i rifugi fatti una roba da niente nelle cantine, avevano fatto dei rifugi sotterranei, avevano scavato delle gallerie qua e là che poi si erano inondate d’acqua. Mai stati adoperati questi rifugi. Come sono venuti i tedeschi che hanno organizzato e hanno fatto quei famosi rifugi che esistono ancora oggi i tunnel fatti sotto la roccia lì si sono fatti. Il primo bombardamento che ricordo era nell’autunno, credo, del ’43 e io ero solo in casa, mio fratello era finito in Germania, nel campo di concentramento perché era militare italiano, mia madre era fuori. Era verso le 8-9 di sera, sento una sirena, una roba così, vengo fuori un enorme razzo grande che scendeva dall’alto erano quei razzi che scendevano piano piano con dei paracaduti che illuminavano la città. C’era questo razzo che scendeva e non si sentiva niente poi sono andato nel rifugio che era a circa 200-300 metri, in via Natale Brandi, da via Branchetta si andava lì dove c’era questa grande galleria. E dopo circa mezz’ora così è cominciato, abbiamo sentito questo aereo, è cominciato a venire i bombardamenti, abbiamo sentito queste bombe che cadevano ed erano cadute tutte però nella zona della raffineria, del cantiere… E allora finì il bombardamento e noi… cosa avevo, diciotto anni, siamo andati a vedere di cosa si tratta, eccetera, un incendio ancora divampava nella raffineria. Era stato preso uno di quei serbatoi ma non era una cosa grande. Questo è stato il primo bombardamento e poi si son susseguiti tutti gli altri.

(So che ha vissuto un bombardamento mentre lavorava ai cantieri navali?)

Ah lì poi più tardi perché questo era nel ’43 poi ci sono stati qua e là dei bombardamenti ogni tanto. La gente ha passato mesi… mesi nelle gallerie, nei rifugi però c’era l’allarme ma non c’erano bombardamenti. I bombardamenti sono venuti, non so quanti, ma non tanti. I bombardamenti succedevano ogni tanto, diciamo, ma gli allarmi erano quotidiani perché c’erano enormi stormi di aerei che andavano a bombardare la Germania e passavano sopra Fiume. Ogni giorno si vedevano queste fortezze volanti che passavano, si sentiva naturalmente che passavano però suonava l’allarme e la gente scappava. Anche noi che eravamo ai cantieri si andava nella cava dove c’era il rifugio, si andava dentro non si lavorava però non c’erano i bombardamenti. I bombardamenti m’han preso una volta che avevano suonato il cessato allarme, era già pomeriggio si finiva di lavorare, andiamo a casa. Si andiamo a piedi perché il tram ogni tanto veniva deragliato, rotto, così non funzionava il tram, si andava a piedi, si tornava a fiume a piedi… tra i cantieri e il silurificio viene un bombardamento e noi a correre, arrivano queste bombe che cadevano proprio cadendo sul cantiere, no? Ricordo che dei miei amici si sono gettati a terra, giù dove c’era l’entrata dei cantieri, io invece non so perché mi sono messo a correre. Sono andato su, si andava fino al primo piano, c’era quel ponte che portava oltre la strada, nell’altra parte del cantiere perché il cantiere era una parte a sinistra e una parte oltre la strada, la strada principale, l’unica strada che era allora. Non c’era l’autostrada che c’è adesso e poi si faceva una scaletta sopra per andare su in cava, lì c’erano tutti i reparti, i depositi di materiali, tutto quanto e in fondo il rifugio. Ricordo che ho fatto questo ponte e sentivo queste schegge che volavano, si sentiva proprio il sibilo di queste schegge ricordo. Io correvo come un pazzo, sgridavano i più vecchi “volete andar fuori, quando c’è l’allarme bisogna stare dentro!” E un'altra volta c’era stato anche un bombardamento che mi trovavo… c’era una grande nave, Rocchi, non so perché ci avevano mandato a pulire sotto, si stava nelle sentine, a pulire le sentine, e per venire fuori c’erano tre-quattro stive e tutta sta gente che scappava per queste scalette per andare su giù per andare nei rifugi. Anche lì insomma… però abbiamo avuto fortuna, non erano grosse bombe che cadevano erano bombe che facevano un buco, non so, di una profondità di un metro/un metro e mezzo, una larghezza di tre-quattro metri così. Non erano robe e poi cadevano lì nel cantiere, erano cadute proprio, non so, nelle parti cementate delle cose così, non c’erano roba che poteva esplodere, erano tutte costruzioni in ferro e… solo ferro e cemento diciamo. Erano cadute qua e là ma non avevano fatto dei grossi danni, i danni li avevano fatti più alla raffineria dove c’erano i depositi di carburante. 

(Mi racconti i fatti di Piazza Loreto)

Dunque Piazza Loreto era così…

(Lei era a Milano per?)

Io ero a Milano diciamo un pomeriggio…

(Come studente, giusto?)

Sì. (Studente di che cosa?)

Legge. Avevo fatto legge e la mattina mi alzo e fanno: “Guarda che hanno preso Mussolini e lo hanno ammazzato in Piazzale Loreto”. Camminavano i tram perché andare a Piazzale Loreto era molto lontano dal centro e anche dalla zona di Porta Vittoria, la circumvallazione camminava ancora. Siamo andati sul tram e siamo arrivati vicino a Piazzale Loreto, lì non si poteva entrare c’era una enorme folla e c’era un distributore di benzina mi sembra, c’era un distributore di benzina e lì c’erano delle impalcature, delle costruzioni in ferro così c’era come due colonne e una sbarra piuttosto grossa e lì abbiamo visto erano impiccati. Era già impiccato… la Claretta Petacci ricordo, prima c’era mi sembra Teruzzi, poi la Claretta Petacci, poi c’era Mussolini, poi c’era Pavolini, poi c’era Starace, eccetera eccetera, non so quanti ne hanno impiccati, ricordo benissimo aveva delle calze di seta. Sì, sì, ma quella volta erano le calze separate, le calze di seta che si chiamavano Mille Aghi mi sembra, la gonna era stata raccolta così ed era appesa per le gambe. Mussolini a petto nudo coi calzoni della milizia, per la milizia fascista aveva grigio verde, con un panno meno grezzo insomma di migliore qualità con la striscia nera ai lati e aveva degli stivali mi sembra, degli stivali tedeschi aveva. E lui era appeso per i piedi, petto nudo naturalmente così con le mani che stavano giù e vicino era Starace e avevano detto… ma guarda che c’era una folla enorme, migliaia e migliaia di gente avevano fatto… Diciamo qui c’era in centro, c’era questo distributore di benzina credo sia stato con questa impalcatura con questa costruzione in ferro. Qui c’era un’enorme… una massa piena di gente che faceva il giro e andava dall’altra parte. Avevano fatto così perché Milano aveva mi sembra già vicino al milione di abitanti e tutti correvano a vedere sta roba qua, no? E avevano detto che lì vicino a loro c’era un mucchio di salme, ma un mucchio alto sicuro un metro/un metro e mezzo di gente che era stata ammazzata che era con loro ed erano stati ammucchiati, erano buttati lì ammucchiati… Uno aveva detto: “Starace l’hanno portato adesso, poco fa”. Starace era stato portato tra gli ultimi che Starace poi si era ritirato completamente ma lo avevano beccato in casa, aveva ancora la tuta non aveva un vestito aveva quello che si chiamava lo zogu, allora si diceva, dopo la chiamavano tuta olimpica non so così. L’avevano appeso… lo avevano fucilato lì e appeso per i piedi. 

(Lei con chi stava in quella situazione? Il suo compare anche era un fiumano?)

Il mio amico si chiamava Claudio Bassi, sua mamma aveva un forno dove facevano il pane. Una famiglia piuttosto molto benestante insomma, tra via Padova e via Firenze, lì c’era un negozio “Stefania Bassi”, loro stavano molto bene, il padre lavorava al Silurificio come disegnatore, non so così e lui stava con me. Quando siamo tornati da Milano io volevo tornare a Fiume “voglio tornare a casa, vediamo cosa succede adesso, no?” Lui si è fermato a Trieste e non voleva tornare a Fiume. Abbiamo contrato un certo Kontus, fratello di quel Kontus che faceva il giornalista da voi a La Voce del Popolo ma tu ti ricorderai credo di Kontus, era e giornalista e fotografo de la Voce del Popolo e suo fratello minore l’abbiamo incontrato a Venezia, mentre stavamo ritornando a Fiume da un treno all’altro diciamo così, e dice: “Voi dove andate?”- “Io vado a Fiume” e lui fa: ”Ma io sono scappato da Fiume”. Faccio: “Sì, ma io c’ho mio padre, c’ho mia madre, c’ho tutta la cara famiglia, voglio vedere cosa succede a Fiume”. E lui fa: “Proprio nella bocca del lupo andate?” E io: “Sì io ci vado”.

Io sono venuto a Fiume e mio padre era ancora qui, aveva ancora i suoi interessi, i magazzini, le robe così. Naturalmente non c’erano più le possibilità di prima e doveva fare qualcosa e mi sono iscritto per fare l’insegnante. Siccome avevo finito il liceo classico, i professori erano spariti ed avrei potuto fare anche l’insegnante sia di italiano che storia, geografia, diciamo quelle cose lì. Latino anche perché noi latino e greco abbiamo fatto otto anni di robe così, avrei potuto in condizioni anormali fare anche questo ma fare nelle scuole ottennali, poi si trattava non di liceo così. E avevo dato la domanda però dopo hanno creato questa Radio Fiume, io sapevo che ero già pronto, ero sicurissimo che mi avrebbero preso. Qualcuno aveva tentato di fare… ma era gente che parlava in modo molto strano, no? Così ero stato preso, anche assunto per fare l’insegnante nelle scuole elementari, invece ero lì alla radio e non ho voluto più riprendere l’università, studiare niente. Mi sono trovato così bene a fare quel lavoro lì perché avevo cominciato anche a cantare perché io come speaker ero sicuro che sarei stato assunto ma la mia ambizione più grande era quella di poter cantare e ho detto: “Lì mi intrufolo dentro e poi chissà che un giorno non riesca anche a cantare” e infatti ci sono riuscito hehe, più tardi ma ce l’ho fatta. 

(L’arrivo a Fiume… come trova Fiume in mano ai partigiani?)

Dunque, a Trieste siamo arrivati verso sera, tardo pomeriggio diciamo, il mio amico Claudio Bassi e io. Lui disse: “Io mi fermo qua a Trieste”, aveva delle conoscenze… aveva il padre, il padre che essendo impiegato del civil ufficio lavorava a Fiume Veneto perché non so avevano portato degli uffici del Silurificio di Fiume e suo padre lavorava proprio in Italia, mi sembra Vittorio Veneto, Fiume Veneto, lì qualche posto così e il padre aveva anche qualcosa a Trieste e lui era rimasto a Trieste. Il treno funzionava per Fiume, avevo la mia valigia, una grande valigia con tutto quello che avevo e ho preso il treno e sono andato a Fiume. Ricordo che sono arrivato alla stazione, non c’era gente, saran state già le nove-dieci di sera così, passo per la via Littorio… Mi ferma uno che aveva solo una bustina con una stella rossa qua né divise né niente “dove vado, cosa faccio” io dico: “Guardi, vengo da… vado a casa mia” – “Come da dove, cosa, qua...” Ma niente, uno che non aveva nessuna funzione niente che voleva darsi aria di importanza. 

(Ma in che lingua, in italiano o in croato?)

Parlavo in italiano ovviamente. Parlavano ancora tutti italiano a Fiume, no? Solo gente che è venuta da fuori parlava… ma non erano in tanti, la maggior parte erano tutti fiumani ancora. E dico: “Io abito in via Branchetta, mi chiamo così così così…” e poi me ne vado via, perché mi aveva visto con questa valigia alle dieci di sera si vede. E abitavo in Via Branchetta, no? Sapete dov’è la via Branchetta? Circa a metà al numero undici. Sono arrivato a casa e c’era mamma e mia sorella. Ho visto, sono andato nella mia camera, ha aperto l’armadio, c’erano due letti uno di mio fratello… mio fratello era in Germania nei campi di concentramento, era stato preso dai tedeschi perché lavorava nella Todt, nell’organizzazione Todt, scavavano non so che facevano quelli lì però una mattina li hanno presi e li han portati tutti in Germania e lui è finito in Germania, non da miliare ma da lavoratore della Todt. E lì è andato come lavoratore non come prigioniero politico insomma così… Ho aperto l’armadio e c’era ancora un quadrato proprio di pietra che era caduto quando avevano fatto esplodere il porto di Fiume e questa pietra aveva rotto il tetto della nostra casa, era una casa al pian terreno solo… il tetto rotto, il soffitto, rotto l’armadio ed era rimasto dentro l’armadio. Non c’era nessuno ma quella pietra era rimasta ancora dentro. Io l’ho tirata fuori, ho riparato un po’ l’armadio, il tetto era stato riparato altrimenti sarebbe piovuto dentro. E niente il giorno dopo ho cominciato a vivere, la mia famiglia stava ancora bene perché era da poco tempo che c’erano… dal maggio, questo era già dicembre, in sei mesi mio padre aveva ancora… perché non avevano bloccato di colpo tutto, non si poteva bloccare, c’erano tutte queste attività, i rifornimenti della città di tutto quanto. La cosa è andata molto velocemente  ma per gradi naturalmente si era passati dall’organizzazione che c’era prima a un altro tipo di organizzazione però mio padre era ancora a Fiume. Lavorava qualcosa, manteneva la famiglia però bisognava cominciare a cavarmela da solo ecco perché dopo…

(Lei è stato il primo annunciatore professionista di Radio Fiume nel marzo del 1946) 

Ma forse o marzo o aprile, non so bene, eh. Credo che c’era un’annunciatrice prima di me ed era una certa Solis che poi allora avevano preso come annunciatrice e cercavano un annunciatore e io sono stato preso subito.

(Soprattutto grazie al corso specifico…)

Avevo fatto anche un corso ma io ero già pronto, io ero già pronto quando avevo quindici anni ed ero uscito dai Salesiani. Ero già pronto infatti mi avevano scelto anche a Milano per fare… immesso tra questi ma era stata una cosa di un brevissimo periodo anche…

(E a Radio Fiume la prima cosa che lesse era un commento politico…)

Un commento politico letto, tra l’altro, da una pagina de La Voce del Popolo del giorno hehe e il giorno dopo ho incominciato con le notizie. 

(Dunque praticamente ventenne ha iniziato a fare l’annunciatore radiofonico..)

Ero ventunenne già perché era il ’46 e siccome io sono del 29 gennaio, avevo già ventun anni. 

(Ci racconti un po’ di Radio Fiume, so che tutte le trasmissioni erano dal vivo…)

Ma, sì, è logico, era un po’ una cosa strana perché bisognava fare tutto bilingue, parità naturalmente, fratellanza bla bla, qui c’era l’annunciatore italiano e qui l’annunciatore o annunciatrice croata. Tutto doveva: “Qui Radio Fiume che trasmette su lunghezza d’onda ta ta ta…” e poi l’altro: “Ovdje je Radio Rijeka koji emitira ta ta ta…”Cioè prima in croato e dopo in italiano sempre. Allora: “e adesso mettiamo le notiziario in croato” finisce il notiziario “e adesso leggiamo il notiziario in lingua italiana”. Lei stava lì e io stavo qui seduto e leggevo tutte le notizie in italiano. “Adesso segue un programma di musica leggera” o di musica varia… “Sada je program…” e anche in croato. Ma c’era il vecchio sistema, italiano ancora, di annunciare disco per disco che allora la radio la annunciavano… oggi non si fa più, no? E allora dava l’annuncio se c’era un programma, non so, di musica operistica “sada ćete slušati ouverture opere Seviljskog brijača Gioacchina Rossini…“ e “adesso ascolterete l’introduzione dell’opera il Barbiere di Siviglia di Giacchino Rossini…” Tutto così andava tutto quanto, tutto bilingue…

E c’era al riparto musicale quella che aveva letto il primo annuncio di Radio Fiume quando erano ancora a Volosca, si chiamava Ida Modica, era figlia di siciliani, viveva ad Abbazia. Perché a Volosca si è inaugurata Radio Fiume, era quasi sperimentale, erano tutti italiani quelli che… c’era Tonelli che era il capo che aveva organizzato tutte queste cose qua. Da rimasugli di roba tecnica avevano messo su una stazione radio che poi è stata ben accolta dal Vojna Uprava, Vojna Uprava dirigeva Fiume non c’era un governo, c’era la Vojna Uprava. E avevano preso questa qui e le avevano affidato la ex casa del gruppo rionale fascista “Nascimbeni” che è diventato Radio Fiume a Cosala. E quindi c’era questo Pilepich ed è venuto dopo qualche mese Battelli da Pola, anche lui grande comunista. Anche lui grande capo così, era abbastanza autoritario diciamo così, non era molto simpatico ma bisognava noi comuni mortali bisognava… Io non ero contrario, non avevo… a me interessava il lavoro come tale, mi piaceva fare quel lavoro e soprattutto sempre pensavo un giorno di poter cantare. Il mio lavoro lo facevo bene, non aveva niente da ridire. Non conoscevo il croato, io leggevo “Jozzip Brozz Tito” uno poteva dire: “Come dici? Come parli?” e allora sono venuto dopo quel giorno… quella giornata passata così… c’era un amico che faceva ancora l’ultima liceo, Aldo Marzona, e mi ha detto: “Guarda ti regalo, ti regalo io questa grammatica croata”, ho preso questa grammatica croata ma cos’è in un quarto d’ora ho imparato tutto perché cosa c’era la č, la ž, la š. Va bene, ho imparato e ho cominciato subito a parlare bene, è durato un giorno che parlavo in modo strano con tutte le parole croate… Mi ricordo delle parole che non riuscivo a pronunciare… “Pronuncia questo Skržeševski [42:43]” Ecco Skržeševski. Era difficile un poco in principio ma poi è andato no? E appunto i redattori erano due: Battelli e Piletich. Per molti anni sono rimasti, no Battelli, no no, dopo un anno, due, è andato a Belgrado, alla stazione di Radio Belgrado in italiano. Lui è andato là. Era venuto dall’Italia Turconi, non so come si chiamava di nome. (Sergio). Sergio Turconi, molto simpatico, bravo, non aveva… ha fatto la maturità qua però era molto intelligente poi è diventato addirittura assistente perché c’era l’altro che era presidente dell’Unione degli italiani, come si chiamava… Era toscano…

(Non Sequi che era segretario dell’Unione?)

Sequi! Eros Sequi! Eros Sequi è diventato il decano a Belgrado.

(Torniamo a Turconi. Lei stava parlando prima di Turconi, della radio, di Turconi, cosi parliamo anche di come funzionava la radio, le varie redazioni e i rapporti tra colleghi)

E lì insomma, posso parlare?

(Sì, sì)

Dunque alla radio i due redattori erano: Pilepich e Turconi. (Dopo Battelli, prima Pilepich e Battelli…) Sì, prima Battelli. C’era Hanović [44:05] che poi è morto, faceva il traduttore e poi è venuta come traduttore/traduttrice diciamo quella che è diventata la moglie di Milošić, Milošić come capo della redazione musicale perché prima c’era sola questa Ida Modica, no? Che era quella che aveva detto la prima notizia a Volosca e lei faceva la redattrice musicale e allora è venuto da Spalato Milosević… Milošić, Milošić, cosa dico? Milošić che è diventato famoso perché non solo è diventato direttore di Radio Fiume, era diventato direttore di Ljetne Igre di Abbazia. Milošić conosciutissimo, sua moglie, non ricordo il cognome, Romi… Romilda… e faceva la traduttrice. Lei solo traduceva e poi avevano preso come giornaliste una certa Fede Fattori che poi si era sposata un giornalista del Novi List e Lada Peršić [45:19] che poi si è sposata con Milan… quello come si chiama he he he… il famoso giornalista che aveva l’ultima pagina del Novi List che faceva per tanti anni l’ultima pagina del Novi List, anche lei questa Lada, ma loro erano rimaste poco tempo. Dopo è venuto subito Vigotto… Turconi… Erano un periodo Vigotto, Turconi e Pilepich era andato a La Voce. 

(E Vigotto e Turconi erano redattori?)

Vigotto e Turconi son rimasti per parecchio tempo. 
(Cioè organizzavano le notizie?)

Facevano le notizie, traduttore/traduttrice era questa qui che faceva le traduzioni così di prima mano poi venivano… mah qualche volta quando c’erano quelle ragazze lì era meglio la traduzione della traduttrice che quella della redattrice, insomma perché scarabocchiavano tutto quanto… Veniva la notizie e bisognava legge qua, passare di qua e di là, siccome io avevo grande pratica me la cavavo ma bisognavano fare acrobazie proprio per mantenersi a galla. 

(E lei faceva lo speaker delle notizie ma anche in altri programmi? Che tipo di programmi c’erano alla radio in questi primi dieci anni?)

Di speaker?

(Lei faceva da speaker per le notizie ma anche per altri programmi, che tipo di programmi c’erano?)

C’erano anche programmi di letteratura, diciamo presentazione di autori italiani, poeti italiani, bisognava leggere qualche poesia, qualche brano di prosa, bisognava naturalmente… Io facevo anche parte, ero redattore sportivo, il lunedì curavo un riassunto delle … [47:44] più importanti della domenica. Ecco diciamo anche quello facevo e poi facevo il lavoro più gravoso, più difficile che ho fatto era scrivere “La Bora” che era la rivista che si faceva ogni venerdì sera o sabato sera, “La Bora”, che durava quasi un’ora, durava… Erano quelle riviste sul tipo ancora delle riviste italiane canzoni, molte parodie, siccome io conoscevo molta musica facevo… ma l’ideatore era stato Mario Kinel che conosceva molto le musiche e lui ha fatto la prima rivista così. Quando sono… con Kinel io mi sono messo con Kinel e allora lui mi ha preso perché lui ha fatto i primi numeri ma poi sa, si esaurisce, è facile fare la prima, la seconda, la terza, ma ogni settimana siccome la cosa andava molto, molto andava, la gente ascoltava moltissimo allora era diventato importante. E allora aveva preso anche me dentro e io oltre a cantare non recitavo, recitavano gli attori del Dramma Italiano, i migliori, cioè c’erano: Montini, Benetteli, Scaglia, Brumini e la Gianna Depoli, bravissima che cantava anche benissimo, e la Ada Mascheroni. E io cantavo ovviamente perché avevo della pratica, la maggior parte cantava la Gianna Depoli, bravissima sarebbe potuta diventare una grande cantante anche oltre ad essere una grandissima attrice, guardate che Gianna Depoli è stata la più grande attrice che c’è stata al Teatro Ivan Zajc, una grande attrice è stata Gianna Depoli. Poi Kinel era andato via dopo il ’55, no dopo il ’51, no no, il ’52, il ’53, così il ’52… è venuto Vidotto al posto suo. Allora Vidotto faceva più che altro la parte politica, Vidotto era comunista, no? Lui era uno dei caporioni ma era una brava persona, non era accanito diciamo così si andava d’accordo. Erano Vidotto e Turconi e allora si faceva questa rivista, Turconi, ehm, Vidotto si è ammalato, e poi per un anno, per più di un anno, sono rimasto da solo e fino alla fine del ’54, ho fatto da solo… Lì bisognava… Lì veramente ho sputato sangue…

(Nel ’54 viene abolita la redazione italiana…)

Nel ’54, alla fine del ’54… 

(Viene abolita la redazione italiana di Radio Fiume…)

Sì. 

(Come ha reagito?)

Io reagì nel senso che io ero già lanciato come cantante, ero conosciuto in tutta la Jugoslavia ormai perché ero andato ad andare a Belgrado, ero andato ad andare a Lubiana, ero andato ad andare… Però c’erano pochissimi cantanti di canzone moderne, c’erano Ivo Robić, Zvonimir Krkljuš che era venuto a Fiume, l’autore di “Serenada Opatiji” e “Bijeli Zagreb grad” e c’era un cantante a Belgrado, Vojin Popović, oltre a Olivera Markovićc che cantava. E io sono subentrato insieme a… siccome era tutta la vita che volevo solo cantare e sono riuscito ad affermarmi quindi io avrei potuto passarmela ancora meglio ma non sarei potuto restare a Fiume perché per fare il professionista cantante bisognava andare in giro per la Jugoslavia, no? E allora avrei dovuto andare un po’ a vivere a Zagabria, un poco a Belgrado, un poco a Lubiana… Passarmela bene, sì, cantare nei locali notturni o cantare in posti migliori dove si faceva… non nei cafè diciamo come cantare al Centrale perché a Fiume cantavo al Quarnero, diciamo cantavo allo “Slavija” molto, allo “Jadran” molto al “Millennium”. Erano posti eleganti, posti dove si danzava, non… Al Cafè, “Cafè Centrale”..

(E il repertorio? Cosa cantava?)

Tutto, tutte le canzoni moderne croate e soprattutto canzoni italiane ma cantavo in tutte le lingue, cantavo molto in francese, molto in tedesco… In francese, in spagnolo naturalmente, in inglese perché conoscevo un po’ tutte le lingue diciamo. Naturalmente stavo attento a imparare anche il testo, il significato dei testi che cantavo, no? Mi sono fermato molto cantando ad Abbazia, siccome cantavo al “Quarnero”, il “Quarnero” era molto seguito. In tutta la Jugoslavia era il porto principale, no? Quindi già nel ’53, ’54, io ho cominciato a cantare… Interessante che non cantavo, io ho cominciato a cantare solo alla Radio e al “Quarnero”. Non ho fatto il tirocinio nel, nel… Come si chiama nei locali minori. Cantavo lì perché avevo già delle qualità insomma migliori diciamo. Infatti ho fatti i dischi dopo della Jugoton, nel ’55, ’56, che sono andati per tutta la Jugoslavia, per tutte le radio andavano i dischi. Quindi essendo già conosciuto nel ’55, avrei potuto benissimo anzi mi chiamavano a Belgrado ma io non volevo andar via da Fiume. Dico no, perché dove potevo andare? Potevo andare a Capodistria, Capodistria era una redazione già affermata, molto seguita anche in Italia e potevo trasferirmi a Capodistria come annunciatore. Mi dico: “Come vado a Capodistria, da Fiume?” Non volevo andare in Italia, non volevo restare in Italia quando era andato da mio padre diciamo non volevo restare in Italia per un periodo. Ero andato a vedere un po’, mio padre aveva una tenuta, un podere, con la sua casa padronale il Romagna, a Gambettola, io ho detto: “Guarda padre io non sto… Io resto a Fiume e basta perché sono abituato a Fiume, non voglio restare qua in Italia”. E dico che non volevo restare in Italia perché avevo una tremenda nostalgia di Fiume e vado a Capodistria? E non volevo andare neanche per la Jugoslavia in giro a cantare e mi sono trasferito al Dramma Italiano. Siccome avevo molta amicizia e affinità con gli attori che partecipavano a “La Bora” che io scrivevo e redigevo, diciamo, facevo anche la regia, eravamo quasi ormai in famiglia. E sono passato al Dramma Italiano, qualcosa di recitare… Avevo una buona dizione, rispetto diciamo agli altri fiumani anche se adesso un po’ l’ho persa e mi han preso subito al Dramma Italiano. Ramous era il direttore e ho cominciato piano piano ma naturalmente la cosa principale era sempre cantare perché ormai ero affermato in tutta la Jugoslavia e allora qua e là. Il bello era questo che nessuno a Fiume sapeva della mia attività in Jugoslavia perché io stavo zitto, non dicevo, neanche al Dramma Italiano dicevo… Se restavo fuori dal lavoro ed ero libero di fare qualcosa, andavo a cantare a Belgrado, a Lubiana, a Sarajevo… Non dicevo niente a nessuno. Nessuno sapeva e non era come oggi che i cantanti… oggi si parla dappertutto, i giornali una roba e tutto. Niente, non si occupavano di musica. La musica era considerata una cosa decadente, la musica leggera. La musica leggera era roba che i capitalisti americani avevano diffuso per il popolino per poterlo dirigere perché non pensasse ai grandi problemi sociali. Guai, rompevano i dischi di musica jazz, i primi anni. Nel ’55 era già un’altra cosa, no? Nel ’58 era poi cominciato il festival di Abbazia con tutta questa roba qua e la musica era ormai diventata padrona della scena, la musica leggera. Ma quella volta là io non dicevo niente a nessuno. Mi chiamavano qua, di là e io stavo zitto. Prima di tutto per l’invidia dei colleghi perché io guadagnavo molto ma molto di più andando a cantare in giro, no? Guadagnavo molto di più quando andavo a cantare al “Quarnero”. Naturalmente quando ero libero, quando non c’era spettacolo, se era spettacolo facevo lo spettacolo non andavo a cantare ma gli spettacoli del Dramma Italiano erano piuttosto rari, non si facevano tanti spettacoli.

(Mi parli di quando ha visto Mussolini a Fiume, quanti anni aveva?)

Dunque io non ricordo bene proprio l’anno esattamente. Era poco prima che cominciasse la guerra e insomma c’era ancora tutto questo entusiasmo in Italia per Mussolini se non per il fascismo. E una mattina saran state verso le nove, le dieci, così dicono: “Mussolini viene a Fiume”. Naturalmente io ero a casa in Via Branchetta, sono corso subito, avevo diciamo tredici anni forse quattordici non so. Son corso ovviamente subito giù e sono andato in Corso sotto la Casa del Fascio dove adesso c’è Radio Fiume, dove ho lavorato anche io dopo. E lì abbiamo aspettato hanno… naturalmente tutta Fiume era in subbuglio. Avevano lasciato tutti lavoratori tutte le fabbriche, tutti quanti le avevano lasciate libere per venire… Il Corso era pieno pieno pieno dal principio fino a Piazza della Regina Elena, diciamo lì al Teatro Modello. Tutto pieno, mai vista tanta gente a Fiume. Insomma lì abbiamo aspettato una, due, tre ore non so quanto… A un certo momento è venuto, ero già stufo di aspettare lì sotto ma insomma Mussolini era Mussolini. Bisogna sapere cos’era Mussolini per l’Italia e per tutti gli italiani e finalmente è venuto. Divisa bianca, divisa di marina, quella stessa divisa che amava indossare Tito anche, no? Proprio uguale, uguale… L’aveva provata anche Tuđman ma non gli stava molto bene hehe. Insomma è venuto sopra, grande entusiasmo, urla, grida e tutto quanto. E ha detto due parole, ricordo benissimo, ha detto col suo scandire le parole, misurarle pesarle bene: “Ritorno, dopo tanti anni (o molti anni) a Fiume e la ritrovo come sempre italianissima”. Brrum una roba o l’altra, è sparito ed è andato via ed è tutto là. Pare che sia venuto con l’idrovolante, c’era lì l’idrovolante che veniva, no? E insomma abbiamo aspettato due-tre-quattro ore non so neanche io quanto, ha detto queste parole ed è sparito hehe. Per dire il cambiamento, questo lo potete tagliare, i cambiamenti… Ricordo che dopo quando io abitavo lì in Brajda, c’era uno che mi ricordava di una certa fiumana, non dico il cognome finiva in “ello” che era negli anni ’48-’49 una zelante organizzatrice di queste riunioni di massa che parlavano… che correva da Brajda in ciabatte oltre la Via Parini giù per la Carducci, giù fino al Corso e urlava: “solo vederlo, solo vederlo”. Questa stressa che era una delle più grandi organizzatrici delle riunioni di massa quel che si facevano ogni secondo giorno, no? Dal ’46, ’47, ’48, dopo era finito, dopo il ’48, dopo il Cominform, ancora un po’… non c’era più quell’atmosfera che guardi queste riunioni di massa. Per dire il cambiamento di gente, per una persona che può simboleggiare tante e tante persone. L’entusiasmo che aveva prima per il fascismo e poi per il comunismo, no? 

(Ha nominato l’arrivo di Mussolini a Fiume, si ricorda dell’arrivo di Tito a Fiume?) 

Beh ricordo, sì, ma ricordo che io non sono andato neanche a vederlo. Non ero un entusiasta proprio so che c’era… che erano… è passato tante volte da Fiume, Tito, credo. Ma una volta so che doveva passare attraverso il Corso dove c’erano tutti i bambini delle scuole, i pionieri, ma io non sono andato neanche a vederlo. Non avevo questo grande… dico la verità…

(E non si ricorda se c’era stato…)

Ma l’atmosfera non era paragonabile a quella che era a Fiume quando è venuto Mussolini. Tutta la città era in subbuglio, tutta animata, tutti correvano. Tanta folla non s’era mai vista a Fiume, tutto pieno, pieno, pieno come in un autobus affollato il Corso, no? Non c’era più… e poi bisogna sapere che era tutta un’altra atmosfera ecco diciamo. Nel fascismo erano tutti fascisti perché tutti dovevano essere iscritti al Partito, al Partito fascista. Mentre sotto il comunismo, i comunisti erano una élite solo, non era il 100%... di Fiume chi conoscevo io che non erano iscritti al partito saranno stati non so quanti, pochi, ma di quelli che conoscevo io due-tre che non volevano iscriversi al partito diciamo così. Tutti quanti erano iscritti perché ci si scriveva e basta, c’era più o meno entusiasmo nella gente. I fiumani non erano, bisogna dire, entusiasti, quelli che venivano dall’Italia figli di questi qua tutti funzionari, impiegati e che erano venuti dall’Italia ma i fiumani proprio non erano molto caldi diciamo in queste cose. Non c’era quell’entusiasmo, non c’era enfasi in genere nei fiumani. Erano tipi così piuttosto… proprio menefreghisti in senso politico perché bisognava sapere che i fiumani non si sentivano tanto… Cioè non amavano tanto l’Italia come il resto degli italiani ma non amavano nemmeno la parte slava. Cioè c’era proprio questo senso di indipendenza diciamo che poi era sfociato nella scelta dello Stato Libero di Fiume. Quando a Fiume veniva uno dall’Italia si diceva: “L’e venù un italian” [1:05:06]. Se veniva da Trieste, da Pola, da Venezia, gente che parlava il nostro dialetto: “un veneziano, un triestin”, se veniva dal resto d’Italia: “un italian”. E degli altri dicevan: “uno de oltre” gli altri erano “roba de oltre”, come per dire cosa mezza selvatica diciamo così in questo senso haha. 

(C’era differenza in questa maniera nel vedere “quelli oltre”, guardare quelli che erano da Sušak o comunque dalle zone vicine e quelli che arrivavano da più lontano? C’erano maniere di distinzione?)

Ma sì, sì, sì, ma sa non si notava troppo, non è che ci fosse questa grande comunicazione perché chi veniva sempre, la città era invasa diciamo ogni giorno dalle “Mljekarice” che venivano, che si spargevano proprio per tutta Fiume… Ma la gente che veniva non era come dopo il ’41, dopo il ’41 che si era di nuovo aperto il confine e allora si mescolavano. Venivano gente da Sušak ma durante l’Italia non c’era questo grande presenza di gente di Sušak qua. Naturalmente erano rari, si vedeva che si riconosceva se veniva qualcuno oltre dalla … [1:07:34] che aveva quel berrettino caratteristico che avevano quelli là. Il resto non si distingueva se veniva da Sušak o di qua ma più che altro venivano da Tersatto, da Sušak, veniva qua la gente. Veniva a comprare nella zona lì dei mercati del centro perché era un po’ come andare a Trieste e allora che si andava a comprare a Trieste tanta roba che a Fiume non c’era, no? E così venivano lì soprattutto cose di abbigliamento, cose così, le venivano a comprare a Fiume come noi si andava dopo a Trieste. E poi per il contrabbando, cioè per le cose da comperare normalmente quelli di Fiume andavano oltre e compravano la carne e le sigarette. E dall’altra parte venivano a Fiume e compravano il caffè, lo zucchero e le “Mljekarice” diciamo compravano anche il pane, perché il pane costava meno. Costava molto meno il caffè e lo zucchero, mentre dall’altra parte costava molto meno la carne e le sigarette e li c’era grande contrabbando. C’era la “legera”, la “legera” era un modo di classificare una certa categoria di persone che viveva di contrabbandi e di espedienti e di piccoli furti… Questa era la “legera”, si chiamava la “legera” perché credo, credo che si chiamasse così perché i croati dicevano per le persone che non avevano un impiego che vivevano di espedienti così, dicevano: “Oni lako ćemo“. Probabilmente è venuto dal “lako ćemo” la legera. Voi non so se avete sentito mai parlare della “legera”. E loro vivevano più che altro del contrabbando di “Drava” perché le “Drava” costavan cinque centesimi, un “Drava”, sì. Mentre il “Popolari” che non valevano niente, erano proprio una roba bestiale, no? Il “Drava” invece era una sigaretta che aveva già un tabacco… e anche come forma, come consistenza, era una cosa consistente. E questi qua vendevano… perché non si diceva “Drava”, non so se avete mai sentito dicevano “quanti”. “Hai quanti?” perché se la polizia sentiva “Drava” o robe… allora poteva intervenire e dicevano “quanti”. C’era la parola “quanti” che significava “Drava”. C’era il calzolaio in via Branchetta che sotto il suo sgabellino, il seggiolino che aveva, tirava fuori pafff.. “quanti” e vendeva questi… La maggior parte degli operai fumavano “Drava” perché costavan la metà dei “Popolari” di contrabbando, i “Popolari” costava un pacchetto di una lira, dieci centesimi e i “Drava” costavan dieci centesimi. 

(Lei ha parlato dell’arrivo di Mussolini e di come anche c’era questa grande partecipazione, quando arrivò invece Tito e si celebrò l’unificazione anche molte scuole, molte persone, furono anche obbligate ad andare e in generale c’erano… ci furono anche grandi manifestazioni però lei lavorava alla radio quindi aveva anche una sua memoria del momento…)

Adesso le dirò, non ho bene impresso nella memoria certe cose ma era tutta un’altra atmosfera a Fiume perché bisogna pensare che a Fiume c’erano ancora tutti gli italiani che avevano optato che si preparavano ad andare. Quindi non c’era nessun entusiasmo in queste persone. Non si può paragonare , era tutta un’altra cosa, diciamo la popolazione che era di Fiume era contraria. Tutti quelli che stavano per… che si preparavano a partire per l’Italia erano loro che formavano la città. A Fiume si parlava solo italiano, a Fiume parlavano tutti l’italiano e non erano entusiasti dell’Italia. Non c’era questa enfasi nei fiumani però non volevano essere sotto gli slavi. Perché? Perché slavo significava in un certo senso anche una… non una razza ma una popolazione di un’emancipazione inferiore perché la maggior parte che venivano erano i lavoratori che parlavano malamente l’italiano che non avevano nessuna cultura e che facevano i lavori di manovalanza. Tutti i manovali, dei muratori, venivano molti dalla parte italiana ma parlavano tutti il croato perché da Fiume… a Fiume si parlava l’italiano, a Volosca si parlava italiano, solo italiano. Ma andavi a Mattuglie, basta, parlavano croato. Parlavano l’italiano perché andavano a scuola i ragazzi, la gente parlava… Sapevano l’italiano, tra l’altro, l’italiano lo sapevano tutti i vecchi  sapevano tutti parlare l’italiano, perché? Perché Fiume era sotto l’Austria era il centro… venendo a Fiume per il commercio parlavano l’italiano. Però loro parlavano il croato, a Mattuglie, Giordani, Giussici, tutti sopra parlavano il croato. Facevano scuole italiane perché non esistevano scuole croate, il fascismo aveva chiuso tutte le scuole croate ma… A Fiume invece ecco quando venivano a Fiume questa gente che parlava… io siccome mi preparavo per… stavo finendo il liceo classico per iscrivermi a legge, andavo ai processi ai tribunali e c’eran tanti di questi processi in cui veniva gente da Mattuglie, da Giordani e dovevano parlare in italiano e gente che parlava proprio come non so, era una cosa ridicola tipo: “Mi se Zvonko Kurbamarich” che aveva fatto il militare sotto Italia sta prokleta quella poesia che ho recitato. [1:15:01] Che parlavano così quindi erano considerati gente di una cultura e di una emancipazione inferiore. Ecco perché non c’era ma neanche un barlume di voglia, di volontà di pensare… Era una cosa impensabile che venisse un’amministrazione jugoslava a Fiume. Neanche si pensava, “ma è impossibile quella gente là, selvatica, arrivava a Fiume”. Vivere con loro che ti comandino che prendano tutto in mano, era una cosa impensabile per questo sono scappati via la maggior parte. Anche perché, tra l’altro, che li hanno fatti scappare da Fiume sono stati quei fiumani che era gente che prima non contava niente, gente disoccupata, gente che viveva di espedienti così che è montata in cattedra perché era “figlio del popolo proletario” e aveva preso degli incarichi e delle funzioni che non sarebbe stato in grado di svolgere sotto l’Italia ma lì, in quella confusione, uno poteva diventare… Gente che era diventata direttore senza la minima competenza di niente. Diventava perché? Perché c’era la parte del partito e c’era la parte tecnica diciamo così. Il partito dominava, no? Comandava e faceva e chi svolgeva, chi aveva le competenze, perché in genere non erano proprio accaniti comunisti diciamo così, loro facevano quello che bisognava fare. Ecco diciamo il direttore di Radio Fiume quando son venuto io era uno che faceva l’apprendista elettricista e si chiamava mi sembra… mah non dico… Era giovane avrà avuto quella volta ventisette, ventotto anni e faceva l’apprendista elettricista. L’han fatto direttore della radio ma non aveva nessuna competenza, non sapeva niente di radio. Io, per esempio, sapevo molto di radio perché seguivo la radio da bambino sempre seguivo ascoltavo… ma c’era gente che non sapeva niente e c’erano quindi i tecnici, chi guidava in effetti la radio di Fiume era un certo Graharić che era venuto da Zagabria che era persona colta, competente… Questo Michelich, un bravo ragazzo così così, che ne sapeva lui? Non sapeva niente, non sapeva probabilmente neanche scrivere bene in croato diciamo. E per questo era immaginabile poter restare, vivere, sotto la Jugoslavia, per questo la maggior parte è scappata via anche perché? Perché questi fiumani erano i più grandi nemici perché loro se la godevano che i fiumani contrari andassero via. Basta pensare Klausberger, primo presidente di Fiume, cos’era? Uno che faceva l’imbianchino, il pittore, non era niente, era messo lì. Poteva farlo ovviamente perché non serviva avere nessuna competenza come c’erano tanti direttori… Io ho lavorato molto nell’alberghiera perché ogni estate ero negli alberghi e stavo lì e vedevo. C’era tante volte il direttore che faceva solo il direttore, era una figura rappresentativa e chi guidava, facevano gli altri, il Šef Računovodstva, il capo contabile. Gente che aveva da fare… che operava con l’amministrazione con tutto quanto. Però c’erano delle persone che facevano solo il direttore. Firmava, faceva ma non avevano grandi… naturalmente anche qui ci sono dell’eccezioni e questo ma c’era molta gente che non aveva… soprattutto i primissimi anni che non aveva nessuna competenza ma era la figura politica come del resto c’era sotto i partigiani dicevo, c’era il commissario e c’era il comandante. Anche lì c’era già questa… perché lì appunto perché la differenza che c’era il comunismo e il fascismo era questa. Il fascismo abbracciava tutti, tutti quanti dovevano fare… mentre nel comunismo c’era solo una élite, c’erano una élite che guidava e che teneva tutto. Era gente fidatissima diciamo che poi non erano tanto fidatissimi perché nel periodo che io ero a Radio Fiume, come si chiamava? Compagni [1:20:56] che era uno dei più grandi organizzatori del partito, una bella notte è scappato via con la moglie e il figlio, è sparito, è andato in America ed Elio Franchi, mio amico anche, che una notte è sparito e non si è più visto. 

(Posso chiedere prima della chiusura del ’54 della redazione, lei parlava di una trasmissione che lei faceva col varietà “Bora” tra il ’51 e il ’54 ci fu anche questa questione di Trieste. Perché nel ’54 la questione di Trieste era già chiusa, invece negli anni precedenti ’51, ’52 e ’53, chiudono molte scuole italiane, sono anche anni in cui alla radio c’è già la diminuzione dei programmi? C’è già un’atmosfera?)

Sì, sì. Sempre era incominciato diciamo, prima si parlava tutti insieme, tutto era uguale proprio uguale, uguale, uguale. Anche perché si facevano gli annunci insieme, no? Poi hanno separato, hanno fatto metà in italiano, metà in croato, però hanno sempre ridotto di più… Ma del resto era una cosa anche naturale perché sempre più si riduceva il numero degli italiani, la percentuale degli italiani a Fiume. Prima di tutto si riduceva perché continuamente andava ancora qualcuno via, qualcuno andava ancora via. Diciamo ogni tanto ma venivano sempre molti più dalla Jugoslavia, quindi se prima eri il 30% poi diventavi… anche restando lo stesso numero di italiani, come percentuale diveniva sempre minore perché si ingrandiva sempre più il numero della popolazione croata, insomma jugoslava, ecco diciamo in quel senso.

(Ore quando è, fino a che periodo è?)

E noi appunto siamo arrivati che prima si facevano, non so, prima tre ore, poi due ore e poi si era arrivati gli ultimi mesi dieci minuti. Dopo erano spariti anche questi dieci minuti. E dopo così un anno/un anno e mezzo, avevano messo di nuovo dieci minuti la sera. Ma sa, bisogna sapere anche una cosa che ormai la gente aveva imparato in tanti anni il croato e seguiva, poteva seguire il croato anche nelle trasmissioni in croato…

(Sulla chiusura di Radio Fiume, come è entrato nel Dramma Italiano?)

Dunque io avrei potuto continuare a cantare, a fare solo il cantante. Perché non ero un membro della minoranza italiana a Fiume, come cantante facevo parte del gruppo dei cantanti jugoslavi perché come dicevo erano pochi che cantavano a quel livello diciamo, al mio livello in Jugoslavia. Perché i cantanti professionisti si erano dedicati soprattutto alla musica popolare o all’opera, alla musica classica. Però stava nascendo, anzi si sviluppava sempre più, l’amore per la gioventù soprattutto per la musica moderna. C’era uno solo che dominava cioè Robić e anche  Krkljuš che ha scritto la famosa canzone “Bijeli Zagreb Grad” che poi è venuto a Fiume. A Fiume c’ero anche io che mi sono formato lì vicino a Krkljuš insieme a Mario Kinel che mi aiutava e sono arrivato a un livello professionale ecco diciamo e c’era appunto Robić, Krkljuš, io, a Belgrado c’era Vojin Popović e gli altri erano dedicati tutti alla musica popolare, alle canzoni popolari. E perciò quando ero andato a Belgrado, a Lubiana e in tante altre parti delle Jugoslavia, nei concerti insieme a gruppi diciamo di altri cantanti, non solo concerti come si fa oggi. C’erano sempre gruppi di cantanti dove c’era musica popolare, musica moderna, così e avevo molto successo. Avrei potuto continuare ma avrei dovuto andar via da Fiume e andare via da Fiume non ci stavo. Non volevo andare via da Fiume, non ci stavo. Avrei dovuto o come annunciatore a Capodistria, fare l’annunciatore perché avevo ormai imparato il mestiere diciamo oppure andare per la Jugoslavia. Stare un mese a Belgrado, un mese a Zagabria, un mese a Lubiana, un mese a Sarajevo così guadagnare bene anche, fare diciamo una bella vita così ma andare via da Fiume non ci stavo assolutamente e avevo trovato questa scappatoia diciamo del Dramma Italiano. Il Dramma Italiano aveva degli ottimi attori ma aveva anche degli attori diciamo di seconda categoria così io non ero proprio un attore, non avevo imparato il mestiere dell’attore, però avevo lavorato parecchio, recitazioni, poesie… I membri del Dramma Italiano erano i migliori, venivano sempre a Radio Fiume non solo per la “Bora” ma anche per certe trasmissioni, recitare poesie e brani teatrali così. Eravamo un po’ in famiglia ecco diciamo c’è stato un passaggio indolore da Radio Fiume al Dramma Italiano. Ero di nuovo in famiglia anzi di più perché a Radio Fiume eravamo pochissimi e il resto erano tutti croati in giro mentre al Dramma Italiano si parlava solo in italiano. Era già un gruppo consistente, eravamo sempre una quindicina di persone tra attori, suggeritore e direttore di scena così. 

(Chi ricorda di quel periodo al Dramma?)

Al Dramma Italiano prima di tutto diciamo i due… i più bravi che c’erano, Montini, Carlo Montini che era venuto da Milano che aveva avuto grande successo a Fiume, Carlo Montini e la Gianna Depoli. Però c’erano tra i più bravi, quelli che poi venivano anche sempre alla radio, erano Benetelli [1:28:24], Brumini… Brumini che stava diventando migliorando sempre più, Brumini era diventato un bravissimo attore poi ha superato di gran lunga anche Montini che era andato via ed era ritornato qua ma ormai Brumini aveva fatto passi da gigante. Brumini aveva una grande volontà, era intelligente ed è diventato un vero attore professionista, Brumini. Poi c’era Scaglia, era il gruppo migliore. Poi c’erano altri attori Vittori, Sciuara [1:28:57] che erano venuti da Trieste, Ceccada, attori così che diciamo comprimari ma da anche piccole particine. E così io sono entrato tra i comprimari poi anch’io ho fatto dei progressi, ho fatto anche molte parti principali diciamo con l’andare del tempo ma dico la verità non mi sono mai impegnato proprio in fondo perché avevo sempre questa alternativa che rendeva molto di più e poi come attore, anche essendo il primo attore del Dramma Italiano, eri conosciuto tra gli italiani un po’ a Fiume così, mentre io come cantante ero conosciuto in tutta la Jugoslavia. Era tutta un’altra cosa, i miei dischi erano anche a Skopje e poi io come cantante ho fatto parte di Radio Lubiana. Non impiegato lì ma per tre o quattro anni sono stato cantante fisso di Radio Lubiana anche lì ero continuamente a Lubiana. E poi andavo a cantare qua e là, naturalmente non dicevo mai niente a nessuno, non andavo a mettermi in mostra, parlare con i giornalisti: “Sai sono stato lì, ho avuto successo qua e là” perché ci tenevo a che non si sapesse che io andavo in giro e che approfittavo del periodo in cui ero libero per guadagnare altri soldi, no? Però rendeva molto di più perché soprattutto quando l’estate cantavo ogni sera sia al “Quarnero” sia allo “Slavija”, allo “Jadran”, al “Quarner” di Laurana. Però sempre qui, non andavo per la Dalmazia, non andavo giù a Spalato, a Crkvenica, dovevo stare sempre lì perché ero sempre legato al teatro. Quando c’erano le prove dovevo andare alle prove del teatro, quando c’erano gli spettacolo dovevo andare a fare lo spettacolo col teatro perché i facevo parte del teatro. 

(La precedenza aveva dunque il Dramma?) 

Cioè non la precedenza, l'obbligo! Sa, trovavo un cambio o facevano senza il cantante.

(E comunque poi nel 1969 diventa direttore del Dramma Italiano…)

Sì, perché era successo che il facente funzione era Scaglia perché Pettarin che era il direttore… Pettarin, maestro Pettarin, famoso direttore d'orchestra… Lui siccome era andato in Italia e poi ritornato, aveva perso il posto come direttore d'orchestra del teatro e faceva qualche cosa in teatro e Ramous aveva consigliato Pettarin che era persona di una certa cultura, no?  A parte la cultura musicale, aveva una personalità perché era conosciutissimo. E aveva preso lui la direzione, non so se è stato un anno, due tre, quanto, si è ammalato ed è morto ed il facente funzioni era Scaglia che aveva delle competenze ovviamente. Faceva il regista, faceva l’attore da tanti anni e tutto ma sulla parte amministrativa non aveva molta voglia di dedicarsi. In quel periodo siamo rimasti senza soldi, un po’ come oggi forse. Perché avevamo speso tutti i soldi ed erano rimasti solo i soldi per le paghe fino alla fine dell’anno. Era il mese di aprile credo così, aprile-maggio e Brumini mi ricordo aveva proposto e aveva parlato con me che faceva… “No, guardate, io potrei prendere in mano perché visto che avevo… soprattutto per quanto riguarda la parte finanziaria, l’amministrazione, io sapevo amministrare bene le cose in un certo modo. E mi avevano proposto di prendere questo… “No” ho detto: “Facciamo in autunno” perché avevo già la scrittura per l’estate, gli impegni e tutto quanto. Dicevo: “Facciamo per l’autunno” e così ho cominciato in settembre e ho messo a posto la questione finanziaria. Prima di tutto ho fatto una cosa… Sono andato a Zagabria, a parlare e a esporre tutte le questioni del Dramma Italiano e una cosa molto importante che sono riuscito a fare è di mettere una parte del finanziamento, dedicarlo esclusivamente alla tournée in Istria, agli spettacoli in Istria. Ricordo non so quanti milioni erano, solo perché non si poteva… Come si dice la parola… “namjenski” per cui quei soldi ci assicuravano tanti spettacoli in Istria. Non poteva succedere come prima che tra Dramma Croato, che l’opera soprattutto consumava moltissimo, spendeva moltissimi soldi e andava a finire che sti soldi sparivano, no? E allora io sono stato molto attento anche se ugualmente l’opera siccome quando mancavano i soldi… quando hanno fatto gli “our” la famosa “ourizacija” [1:35:35] e un “our” restava senza soldi, poteva prendere in prestito dalle altre sezioni. Poteva l’Opera prendere dal Dramma Croato o dal Dramma Italiano però avrebbe dovuto restituirli l’anno dopo, però non li restituivano mai. Insomma li succedevano delle cose così però io ero riuscito a prendere questi namjenski, soldi per l’Istria che così avevamo assicurato… e infatti durante tutto il periodo in cui ci sono stato io abbiamo fatto tantissimi spettacoli in Istria. In Istria avevamo tutte le parti dell’Istria, ogni lavoro veniva portato. Abbiamo fatto anche i “matinier” per le scuole [1:36:27], avevo cominciato a fare i “matinier” per le scuole che erano molto efficaci perché i ragazzi si sa venivano. Poi parlavano in casa, spingevano magari anche i genitori a venire, un lavoro così colà.. Insomma qualcosa si era fatto in questo senso. Si sa che il pubblico diminuiva sempre e in un certo senso abbiamo riportato un po’ di pubblico al teatro rispetto a quando avevo cominciato. 

(Sotto la sua direzione iniziano anche le prime trasferte nella madrepatria del Dramma Italiano…)

Dunque bisogna dire una cosa che il primo spettacolo che ha fatto il Dramma Italiano in Italia non è stato sotto la mia direzione. Già prima, non so se era… non doveva essere Pettarin ma era in quel periodo in cui Pettarin era ammalato, era venuto da Trieste la prima volta come regista, Spiro Dalla Porta Xydias che era un amico di scuola credo del professor Rossit che era presidente dell’Università popolare di Trieste e aveva… Siccome l’Università popolare aveva cominciato a fare qualche aiuto alla minoranza italiana, diciamo, e io non so come si è arrivati a questa scrittura di Spiro Dalla Porta Xydias che aveva fatto la regia di un lavoro… adesso non ricordo bene il titolo ma era un lavoro di Dursi, un commediografo italiano che era stato invitato anche alla prima e c’era stata questa prima regia di un regista italiano. Spiro Dalla Porta Xydias dirigeva anche una scuola di teatro, una scuola di prosa, di teatro a Trieste, no? E faceva delle regie più che altro non nei teatri professionali italiani ma nelle scuole, soprattutto le regie degli spettacoli della scuola di arte drammatica di Trieste ed era un bravo regista, persona molto colta, scrittore, e aveva fatto questa regia tramite l’Università popolare Spiro Dalla Porta si era portato questo… si era fatto uno spettacolo a Trieste di questo lavoro di Dursi. Più tardi, quando è venuto Macedonio a Fiume, perché io prima cosa che mi sono preoccupato perché avevo capito che i lavori del Dramma Italiano erano guidati solo da due registi: Ramous e Scaglia. Scaglia era un attore, non aveva una grande cultura tipo Ramous, Ramous era un uomo di una cultura infinita diciamo quasi. Era una cosa pazzesca, non era regista professionista, mai stato, lui era scrittore, poeta e si intendeva molto di teatro. Aveva fatto le critiche di teatro per la “Vedetta d’Italia” al tempo dell’Italia, quindi doveva avere una grande competenza diciamo così ma non era completamente dedicato al teatro. Lui era dedicato soprattutto alla poesia, alla lingua italiana e anche scriveva drammi, soprattutto lavori per la radio aveva scritto Ramous. E aveva una grande competenza però non era che si dava molto da fare, faceva le regie perché naturalmente essendo molto intelligente, avendo questa grande cultura, ma non era addentro a tutto quel lavorio che i registi professionisti fanno. Quindi lasciavano a desiderare abbastanza gli spettacoli del Dramma Italiano e siccome avevamo un gruppo anche di attori di un certo livello, tipo Brumini, Scaglia, la Lucilla Flebus, Lucilla Verdirosi che è venuta insieme a Verdirosi [1:41:29], lo stesso Verdirosi, erano già… Anche quei fiumani tipo Brumini che non era fiumano ma di Pola, tipo la Gianna che erano arrivati a un livello veramente da attori professionisti e avevo pensato di andare… sono andato a Trieste a parlare con D’Osmo che era scenografo e anche direttore artistico mi sembra dello Stabile di Trieste. Lui mi aveva detto: “C’è qualche regista così bravo che potrebbe venire a fare qualche spettacolo?” E mi ha detto: “Guarda, c’è un regista molto promettente che si chiama Francesco Macedonio” che aveva fatto con enorme successo la regia delle “Maldobrie” a Trieste. Le “Maldobrie” erano nate da una trasmissione radiofonica, insomma il “Campanon” non so come si chiamava che Macedonio, non so insieme a chi, aveva fatto una sceneggiatura, un copione, che aveva chiamato le “Maldobrie” e aveva avuto un grandissimo successo a Trieste. E io sono andato a Trieste e D’Osmo mi ha presentato Macedonio. Io avevo letto un copione che mi aveva proposto Pischiutta, Pischiutta era un attore che aveva fatto la scuola di Trieste, la scuola d’arte drammatica di Trieste, aveva finito il liceo classico anche lui ed era venuto come attore principiante a Fiume. Era un bravo ragazzo, aveva del talento aveva, poi è andato in Italia, ha fatto una carriera molto movimentata diciamo. È andato in Canada, in Romania, ha creato dei festival teatrali, non so. Insomma Pischiutti mi aveva dato un copione da leggere: “La cantata del fantoccio lusitano”. (Di Peter Weiss)
Appunto, di Peter Weiss. E io avevo detto: “Guardi è un lavoro interessante” quella volta là per noi soprattutto che… anticolonialisti, anticapitalisti, un lavoro interessante e l’avevo proposto a Macedonio, lui ha detto: “Benissimo, mi piace moltissimo” ed è venuto e ha fatto questa regia. Era stata una cosa del tutto nuova per il Dramma Italiano anche come lavoro era un lavoro speciale. Però con lui si era lavorato molto e lavorato diversamente di come si lavorava prima, due ore al giorno e magari… due ore durava una prova e magari dopo un’ora e mezzo: “Mah, andiamo via, basta”, finiva. Ramous non si dava molto da fare e Scaglia come lui. Allora lì con Macedonio invece lui veniva tutto il pomeriggio e faceva il maestro. Lui era maestro alle scuole elementari. Veniva da Gorizia e fino alla sera si lavorava, si facevano anche quattro-cinque ora. Il risultato s’era visto, era tutta un’altra cosa, allora da lì avevo cominciato. D’Osmo mi aveva proposto di fare la conoscenza… io prima volevo parlare con queste persone, vedere qua e là, anche Maffioli e Maffioli molto bravo però persona strana, eh. Persona diciamo strana, particolare… Anche lui molto intelligente, molto colto e con lui abbiamo fatto, mi sembra, il primo lavoro “la Fiorina” proprio… del Ruzante, “la Fiorina” è un altro atto unico del Ruzante, come si chiamava il soldato… Hehe si dimentica a novantatré anni. Ed era anche riuscito molto bene e Maffioli andava particolarmente d’accordo con Macedonio e c’era molta affinità tra il Dramma Italiano e Macedonio perché prediligeva i lavori veneti, il Goldoni e anche lavori in dialetto e si sono fatti parecchi lavori anche con Macedonio, si sono fatti dei lavori molto belli ma i lavori più alla portata del pubblico così si facevan con Maffioli. Maffioli ha fatto un lavoro meraviglioso “l’Uomo, la bestia e la virtù”, ricordo, del Pirandello che non è proprio una cosa eccelsa diciamo così. Anche se là il nome di Pirandello si sa cosa significhi nel teatro e lui aveva fatto un professore, l’attore principale, il protagonista che era Brumini lo aveva fatto parlare in italiano con accento meridionale tipicamente siciliano che Brumini è riuscito a fare in modo perfetto e tutti gli altri ambientati a Fiume. Ambientati nel nostro ambiente e parlati in dialetto. È venuta una cosa molto molto bella questo lavoro di Maffioli, poi io avevo conosciuto anche un altro regista italiano molto bravo, Conte, che era di Genova , con lui abbiamo fatto anche un lavoro di Peter Weiss, “Romolo Augustolo”. Mi ricordo anche ben riuscito e insomma così si era continuato più che altro con Macedonio e Maffioli, poi io avevo conosciuto anche Mangano. Mi avevano parlato di Mangano, abbiamo avuto un appuntamento a Trieste con Mangano. Ho visto le sue competenze, le sue tendenze, diciamo così e anche lì si trattava di un regista già… Non avevano grandi nomi come registi in Italia, Macedonio si aveva ma solo nell’ambito triestino più che altro. Però Maffioli era un regista che poteva fare il regista in qualsiasi compagnia italiana, anche Mangano ci sapeva fare molto e anche Conte. Erano registi bravi e molto molto preparati, così si è andato più che altro in avanti con questi registi italiani. Ha continuato a fare qualche regia Scaglia perché non si poteva proprio… era difficile coordinare il lavoro con il numero degli attori, gli attori di una certa qualità e molto spesso si prendevano attori dall’Italia però sempre per parti più che altro da comprimari mai non prendevo gli attori principali, restavano sempre i nostri cioè: Lucilla Verdirosi, Gianna de Poli… che erano due attrici brave ma…

(So che Macedonio rimase molto colpito della Gianna Depoli…)

Sì, l’altra era un’attrice anche brava, la Lucilla Verdirosi, un’attrice di classe proprio. Aveva una parlata italiana che era musica quando parlava, la Lucilla. E anche Glauco Verdirosi, soprattutto nelle parti… non era una figura da vero primo attore perché era molto basso di statura però era molto bravo come attore brillante, comico, diciamo così. Ha fatto tante, tante, parti da primo attore che io avevo scelto proprio per lui, per la sua figura, diciamo anche così. E Brumini che era diventato veramente un protagonista che era stato… era diventato la prima voce di Tele Capodistria. Aveva fatto doppiaggi, molti documentari, era diventato proprio la voce di Tele Capodistria, Brumini. Aveva una voce microfonica in particolare, aveva una voce di tono basso, caldo così. A teatro aveva delle difficoltà perché doveva stare attento alle parti come recitava a non gridare troppo perché poteva perdere la voce, no? Perché aveva una voce molto bella, molto calda ma un po’ delicata e quindi stava molto attento a come parlare, a come adoperare la voce e a non perderla nei finali dei lavori. Però è diventato un vero professionista, molto bravo. 

(Durante la sua direzione sono stati realizzati anche diversi progetti per la televisione jugoslava…)

Sì, sì, e abbiamo fatto quattro lavori. Due lavori in completo: la “Fiorina” e “Contrada Pimpilinchich”. [1:51:50] Che io avevo chiamato: “Piccola Contrada”, era “Contrada Pimpilincich” di un autore fiumano croato e aveva avuto grande, grande successo, “Piccola Contrada”.  (Per la televisone jugoslava?) Sì, per la televisione jugoslava, tra l’altro il secondo programma jugoslavo l’ha dato tutto con didascalie. Io avevo Kinel, avevo affidato a lui la traduzione che lui conosceva bene l’italiano e il croato sia della “Fiorina, sia di questa “Piccola Contrada”. Poi abbiamo fatto due… io avevo fatto due riduzioni di due lavori italiano: “Il Feudatario” di Goldoni e il più grande lavoro, secondo me, il più grande lavoro di Eduardo. (Questi Fantasmi). Questi Fantasmi. (di De Filippo). 

(E questi spettacoli sono andati in onda sulla radio e televisione jugoslava per tutto il territorio della Jugoslavia?)

Come per?

(Per tutto il territorio della Jugoslavia.)

Sì, ah non lo so… La Croazia, sì, perché guardate che c’era differenza tra Croazia e Serbia nei programmi. 

(Comunque per tutto il territorio della Croazia?)

L’han dato alla televisione, se sia andato, non so, in Croazia è andato perché a Fiume si è vista attraverso “Zagabria Due”, Zagreb Dva”.  Coi sottotitoli… (in croato) come fosse un lavoro… uno dei tanti lavori stranieri che fanno alla televisione, no?

(Sul teatro una domanda volevo fare. Lei era già attore quando era Ramous direttore del Dramma Italiano?)

Sì.

(E quei tempi c’era Gervais come intendente?)
Il primo intendente quando sono venuto io era Gervais.

(Può dire qualcosa sui rapporti tra Gervais e Ramous, come lei li percepiva da attore del Dramma? Come li vedeva e in generale il ruolo del Dramma Italiano in quel periodo rispetto alla situazione del periodo di Gervais?)

Guardi Romous non è stato il primo direttore del Dramma Italiano, il primo mi sembra sia stato Fonda. (Tullio Fonda). Tullio Fonda, era un ragazzo che aveva finito l’istituto nautico.

(Ramous per un periodo era il primo sovraintendente?)

Ramous, non lo so, qualcosa c’era ma lui lavorava poi anche nella direzione del teatro quando direttore era Gervais. E il direttore, perché Fonda è stato pochissimo, era Rismondo. Proprio un teatrologo diciamo uno che era dedicato completamente al teatro, aveva scritto robe sul teatro che questo si chiamava Rismondo e quando io ero alla radio ricordo che il direttore era Rismondo. Mentre Ramous faceva parte della direzione del teatro, come e quando non lo so, questo non lo so perché non ero… avevo pochi contatti. Andavo a vedere gli spettacoli del Dramma Italiano ma non sapevo cosa succedeva e Ramous l’ho conosciuto più tardi. Naturalmente perché anche Ramous alle volte era venuto alla radio a parlare delle sue poesie e a leggere qualche sua poesia così. Sa, ogni tanto venivano alla radio, alla redazione italiana Ramous era un grosso personaggio diciamo.

(E i rapporti tra Gervais e Ramous, lei ricordi?)

No, non lo so ma dovevano essere rapporti molto cordiali. Anche Gervais da quello che… da quel poco che avevo visto io non era una persona che prendeva le cose in modo molto drammatico. C’era un modo di vivere che le cose si prendevano così con molta serenità diciamo. Oggi già diciamo c’è molto, c’è tutto un altro rapporto con il lavoro. Ecco, vedete anche queste questioni qua, i soldi, chi sarà, come farà, c’era una certa serenità nel lavoro. Anche perché tutti quanti avevano il lavoro assicurato.

(E Ramous era un grande italiano…)

Ramous, guai a toccare l’italianità o l’italianità di Fiume, o la sua italianità o la cultura italiana in genere, no? Perché tra l’altro aveva un cognome, Ramous, Ramou-S io pensavo fosse sempre un rimasuglio dell’occupazione francese di Fiume, invece poi ho saputo da altri che Ramous era di derivazione slovena. Ramovs, con -vs. Ma guai a toccare l’Italia, Ramous sapeva controbattere, aveva veramente una forza dialettica, una potenza dialettica insuperabile proprio, Ramous. Guai a toccare gli argomenti a cui lui ci teneva, entrare in polemica con Ramous, potrei sfidare il più abile parlatore di questo mondo, lui controbatteva tutto e riusciva sempre a vincerla sul piano dialettico. 

(Rifiutò il premio della città di Fiume, Ramous)

Come?

(Rifiutò il premio…)

Ah, lo rifiutò? Vedete io non l’ho mai saputo.

(E so che non era anche molto… Non si iscrisse mai alla comunità degli italiani, non l’ha frequentata…)

No, perché non approvava molto del lavoro dell’Unione e lui era in aperta polemica con… insomma non ci parlava quasi con Borme che Borme era anche uno che si preoccupava molto che non era proprio servile diciamo come la maggior parte di tutti. Io mi ricordo, per esempio, quando era stato eliminato Borme, io avevo parlato con Peni… Come si chiamava? (Penissier), Penissier, [1:59:20] sì, eravamo amici, parlavamo di confidenza e io gli avevo detto: “Ma a questa riunione…” c’era stata una riunione dove erano tutti i responsabili insomma della… che facevano parte dell’assemblea dell’Unione, c’era anche… E io avevo parlato proprio con Pellissier, dicevo: “Ma come è stato possibile?” E lui mi aveva detto: “Cosa vuoi, è venuto l’ordine, i grandi capi avevano detto così e così e non potevi dire niente”. Ramous non era di questo tipo, se fosse stato Ramous avrebbe parlato e avrebbe combattuto, per questo non andava d’accordo neanche con Borme che ha avuto a sua volta il coraggio di entrare in polemica e di farsi eliminare. Perché se semplicemente detto: “Sì, va bene, facciamo così” Borme restava lì come erano rimasti tutti quanti, tutti gli italiani che avevano degli incarichi che avevano appunto delle posizioni molto favorevoli diciamo. 

(Stavamo prima parlando del rapporto del Dramma Italiano col Dramma Croato, com’era?)

Mhm no, pochissima… Sì, ogni tanto c’è stato… non so, eravamo amici si parlava, c’è stata qualche volta… qualche attore quando son stato io, sì, quando aveva fatto una parte, Bibaro, aveva fatto una parte in un lavoro di Budak, mi sembra come si chiamava: “Mećava”. Aveva fatto una parte d’attore nel Dramma Italiano, Šestak che aveva fatto una parte proprio nel lavoro che abbiamo portato a Roma, “L’avaro” di Marin Držić. (Marino Darsa), Marino Darsa. C’era un attore molto debole e Maffioli aveva fatto, aveva fatto la regia e allora ha preso il primo attore del Dramma Croato, Slavko Šestak aveva fatto questa parte. Comunque una parte secondaria anche parlando in dialetto ma si vedeva subito che era un attore non un… anche in una parte secondaria chi si intende di teatro vede subito, può parlare in inglese, magari fra gli italiani ma si vede subito che attore professionista. E c’era qualche regia, ha fatto la regia, per esempio, Mirović, ha fatto con noi addirittura due regie ha fatto. Mi sembra Mirović che era prima direttore e anche regista del Dramma Croato. Ma del resto poco, mi sembra che quando sono andato via io o stavo per andare via, ha fatto la Elvia una parte in croato, una parte in croato. Sì, ma non era una cosa molto riuscita bene. Quello che invece era una cosa veramente una cosa naturale è stato dopo, ultimamente, come han detto, io non l’ho visto, la figlia di… la nipote di Brumini, no? Che essendo nata qua, avendo parlato con la mamma sempre in croato, avendo parlato col papà in italiano, fatto le scuole in italiano, fatta l’Accademia in Italia, per lei era una cosa perfettamente… era proprio perfettamente la stessa cosa parlare sia in croato che in italiano e adesso sta facendo l’attrice a Zagabria che fa l’artista indipendente da sola. E questa è una cosa veramente interessante, no? Una cosa da seguire, la carriera di questa ragazza che è diventata un’attrice a Zagabria. Fa l’attrice che era molto brava a recitare anche in italiano.

(E lei ha portato al Dramma Italiano Galliano Pahor?)

Sì, Galliano Pahor faceva qualche lavoro… avevano una filodrammatica al Circolo italiano. Ogni tanto veniva e spariva, ogni tanto si faceva qualche lavoretto, qualche regia. C’era Scaglia che si occupava e teneva una filodrammatica ma non era una roba continuata diciamo. Ogni tanto si… rinasceva poi spariva, Scaglia si dava da fare, qualcosa aveva fatto anche Verdirosi però Scaglia mi aveva parlato di Pahor e ricordo che io lo avevo visto ma lui cantava anche al Circolo italiano. Io l’avevo visto cantare, l’ho visto recitare, insomma e proprio quando si faceva “L’avaro”, sì, quando si faceva “L’avaro”, io avevo proposto questo ragazzo a Maffioli. Maffioli l’ha guardato: “Ma l’è di massa lungo” hehe ma cosa c’entra. Il palcoscenico abbassa tutti quanti, bisogna essere parecchio alti in teatro per apparire alti veramente e i bassi che è la rovina degli attori molto bassi proprio il palcoscenico che richiede… mentre nei film si può camuffare tanto, in teatro la statura è molto importante. Invece ha fatto quel poco che ha fatto poi gli han fatto fare nella “Mandragola” una parta abbastanza importante anche, poi è venuto Mangano che gli ha fatto fare nel “Matrimonio politico”,  un lavoro croato di Hadžić credo, aveva fatto una parte… proprio una parte da primo attore giovane e se l’era cavata abbastanza bene poi cosa è successo… No, ne “L’avaro” che si faceva in dialetto, bisognava fare due parti, una il prete finale e una… in italiano l’aveva fatta in modo meraviglioso e proprio Calliano era militare quando siamo andavi… io ho fatto un poco di confusione… quando siamo andati a Roma, con “L’avaro”, Galliano era militare e l’aveva fatto un altro attore, uno di Rovigno che era molto debole e si vedeva proprio che era dilettante in pieno e aveva preso Šestak per fare questa parte e l’altra parte del prete l’ha fatta Maffioli che aveva fatto tante parti in molti film. Ma Maffioli non era neanche la metà della bravura di Galliano, Galliano era diventato bravissimo, infatti dopo è passato al Dramma Croato addirittura non parlando bene neanche il croato perché lui il croato non lo parlava bene ma era un attore che aveva una forte personalità per il Dramma Italiano. Poi soprattutto per i lavori in dialetto, era diventato proprio bravissimo. 

Poi è venuta anche l’altra molto brava, la Elvia che io avevo fatto venire prima che finisse la scuola. Lei doveva continuare la scuola a Trieste, aveva fatto la metà. E dice: “Io vorrei venire” – “Tu vieni, vieni, perché sei già pronta”. La ragazza era già pronta e ha fatto subito parti, naturalmente lasciava un po’ a desiderare per qualcosa e non aveva ancora il mestiere però per le nostre necessità non avevamo un’attrice giovane. La Lucilla era morta e non avevamo un’attrice giovane, la Gianna era diventata ormai… era oltre la cinquantina e lei era venuta proprio bene e poi avevo preso anche la Ester. Ester Segalla, bellissima e lei aveva la r moscia, l’avevo portata addirittura da una specialista per vedere come curare questa r moscia, insomma questa diceva non si può fare qua e là, era una dottoressa croata naturalmente. E però dopo ha trovato dei libri, delle robe, degli esercizi, qua e là, era riuscita a eliminare la r moscia. E siccome era molto bella, proprio di una bellezza da film, di attrice da film, ha continuato e mi hanno detto dopo quando sono andato via ha fatto delle parti proprio ben riuscite diciamo. Non so, voi che seguite però è andata via di propria voglia, di sua volontà dal Dramma Italiano perché non andava d’accordo però era diventata una brava attrice soprattutto aiutata dalla figura che aveva. 

Sì ma io avevo cominciato a lavorare con la televisione nel ’71 dopo, quando sono andato in pensione, ho lavorato pochi anni. Ho lavorato fino a 63 anni, io sono andato via da… a 58 anni, avevo sfruttato quella famosa… si poteva andare anche a 55 allora in pensione, avevo 58 anni e sono andato in pensione e ho continuato a lavorare altri cinque anni per la televisione ma io la televisione l’ho cominciata nel ’71 e andavo quando ero libero. E ho cominciato nel ’71 la prima volta… il responsabile della direzione sportiva era Prion, uno sloveno che parlava benissimo l’italiano, era di nuova Gorizia lui. Molto competente in questioni sportive e cercavano uno che facesse il telecronista del calcio (jugoslavo) e siccome uno doveva assolutamente conoscere il croato perché tutte le informazioni le avevamo in croato e siccome io avevo fatto una radiocronaca, la prima radiocronaca di Radio Fiume, ne abbiamo parlato. E poi qualche spezzone di radiocronaca vicino ai croati e avevo la pratica per il calcio, avevo sempre seguito, no? Ma proprio seguito non solo come calciatore ma soprattutto attraverso la stampa. Ne sapevo molto, non competente ma conoscente sì he he perché sai nel calcio nessuno è competente ormai e tutti quanti sono commissari tecnici, no? Allora, lì avevano subito visto che ci sapevo fare, avevo molta dimestichezza col microfono perché avevo fatto lo speaker per dieci anni e conoscevo… m’avevan preso subito, ingaggiato, siccome loro avevano un telecronista molto bravo della pallacanestro, Sergio Tafciach [2:12:33] ma bravo bravissimo, oggi è ancora una delle persone più competenti nel campo della stampa italiana sportiva di pallacanestro. Partecipa, non so se lavora ancora per Capodistria perché ormai ha superato i sessantacinque anni. Era lui che era molto molto bravo, poteva fare anche il calcio. Diciamo avevano ancora un po’ l’accento triestino, anche un po’ Vidik [2:13:10] però hanno migliorato tantissimo, Tafciac era diventato bravissimo e anche Vidik bravissimo poi per l’atletica leggera. E io ho cominciato che m’avevano preso per fare il calcio. Era lo sport principale e quello più seguito anche in Italia. Per il calcio e per la boxe, quella volta andava molto la boxe. Siccome io seguivo molto la boxe anche da prima, già da prima la seguivo molto. E così poi ho fatto calcio e boxe, ogni tanto si faceva anche qualcosa d’altro diciamo il canottaggio, robe così e quando c’erano le Olimpiadi allora c’erano tante discipline e bisognava dividerle tra i quattro telecronisti perché eravamo quattro telecronisti: Vidmar, Vidik, Tafciar e io. Tutti gli altri erano sloveni, l’unico italiano ero io. E sa, quattro telecronisti per le Olimpiadi, c’era un sacco di roba da seguire e allora bisognava in fretta adeguarsi a certi sport. Tipo, non so, robe che non si erano mai fatte, la pallavolo, fare qualcosa di pallavolo, fare qualcosa di bob, fare qualcosa di slittino, robe del genere. Ormai la roba principale era il calcio e la boxe. La boxe che era molto seguita allora ancora mentre oggi è quasi sparita, no? 

(Mi racconti un po’ questo, di come il segnale di TV Capodistria con il suo commento venne allargato all’intera Italia) 

Appunto…

(L’iniziativa di privati, no?)

Sì, soprattutto così mi avevano riferito, cioè cosa era successo? Che l’Italia non aveva ancora il colore e però i negozi vendevano di già i televisori a colori, erano arrivati. Capodistria, il colore, l’aveva avuto prima che gli altri in Jugoslavia, Capodistria, la prima che aveva avuto il colore era stata Capodistria insieme alla Jugoslavia che aveva preso subito anche la Jugoslavia. Qualcosa c’era stato, una piccola differenza credo per quanto riguarda il tempo. E a colore si poteva vedere solo a Capodistria ma non era solo il fatto del colore. Era il fatto per la gente che interessava per lo sport perché in Italia esisteva solo la Rai che non dava tutte le telecronache delle coppe, Coppa Campioni soprattutto, no? Mentre la Jugoslavia li dava e noi facevamo i programmi jugoslavi. I negozianti avevano l’interesse di vendere le televisioni a colori e avevano messo dei piccoli ripetitori che non si chiamavano nemmeno ripetitori ma riflettori li chiamavano che costavano pochissimo e che avevano, se c’era pianura o mare, portavano la trasmissione, la portavano per chilometri e chilometri. Dopo Trieste diciamo, a Fiume non si poteva vedere Capodistria ma dopo Trieste un ripetitore portava in tutto il Veneto diciamo la Tele Capodistria. Da Padova a Brescia, da Brescia andava fino a Genova. Un mio amico mi telefonava, mi scriveva da Genova, mi scriveva da Genova e diceva che sentiva Tele Capodistria e si vedeva anche bene perché non c’erano i privati. Si vedeva subito benissimo, mi ricordo che gli ultimi anni di Tele Capodistria io ero a Torino e volevamo vedere Capodistria che dava la partita di pallacanestro tra Grecia e Jugoslavia che era finale di campionato europeo così qualcosa. Per trovare Capodistria bisognava azzeccarla tra milioni di piccole stazioni italiane private regionali ma quella volta là, in quegli anni là, quando non c’era neanche Berlusconi che aveva tre televisioni, non c’era niente, c’era solo la RAI. Quindi Capodistria si vedeva benissimo, si vedeva ed è venuto l’arbitro Lanese che era poi presidente degli arbitri italiani, Lanese che poi era stato anche epurato durante… dopo gli affari che erano successi nel campionato italiano, no? Mi dice che a Catania vedeva benissimo Capodistria, Martellini, Nando Martellini, diceva che mi conosceva benissimo e che guardava le telecronache di Capodistria che poi cosa mi diceva: “Guarda io ti seguivo perché tu pronunciavi molto bene tutti i nomi slavi e i nomi tedeschi e i nomi inglesi e io facevo appena una sintesi più tardi, verso mezzanotte, di quelle partite e mi approfittavo per imparare bene i cognomi slavi”. Io gli avevo fatto anche a Martellini, siccome ci trovavamo molte volte insieme quando c’erano gli incontri internazionali i campionati europei diciamo a Belgrado, a Zagabria, le partite di coppa che si facevano in Jugoslavia loro venivano qua, eravamo molto spesso insieme, eravamo. E avevo fatto anche un piccolo programma, un piccolo prontuario di pronuncia dopo aveva migliorato moltissimo, non perfettamente ma aveva migliorato moltissimo Martellini, prima li pronunciava in modo tremendo i nomi dei calciatori slavi in genere sia cecoslovacchi che croati, jugoslavi, russi. Aveva migliorato moltissimo ma era una persona fantastica Martellini, bravissimo, una persona deliziosa proprio. Un grande amico, appunto lì mi diceva che faceva solamente una piccola sintesi di un quarto d’ora mentre noi davamo tutta la partita in diretta.

(La sua attività canora…)

Dunque io ho cominciato a cantare da bambino. Diciamo la prima canzone che ho cantato è stata “Fischia il sasso” che la prima elementare “Fischia il sasso e come squilla, del ragazzo di Portoria” no vi ricordate? Che siccome la maestra Springhetti, la prima elementare prima ancora che ci aveva insegnato a cantare “Fischia il sasso” e aveva cominciato lei a cantare, ci aveva dato il testo scritto non so qualcosa, insomma il fatto sa che io l’avevo imparata subito a memoria, prima di tutti, e lei m’aveva detto: Tu, cantala da solo!” e io pensavo che fosse per castigo e l’avevo cantata da solo dal principio alla fine quasi piangendo, non capivo perché me l’aveva fatta cantare. Poi più tardi avevo cantato perché lei si meravigliava che io l’avessi imparata subito a memoria. Poi, a sette-otto anni, mi sono trasferito da via dell’Acquedotto a via Branchetta e andavo dai Salesiani e lì dai Salesiani mi aveva scelto subito fra i cantori e lì cantavamo in chiesa. Si cantava in chiesa e si facevano degli spettacolini così operette per bambini. Poi sono entrato nel collegio e anche lì spettacolini robe e sempre a cantare. E naturalmente poi ho cominciato a seguire, verso i tredici-quattordici anni, i cantanti moderni che erano venuti in Italia, Rabagliati, Bonino, soprattutto, no? E cercando di imitarli sempre di più e insomma lì avrei dovuto cantare nel grande spettacolo dei “Gatti selvatici” che era una compagnia che si chiamava “Gatti selvatici” di Fiume che recitavano, cantavano, c’era una grande orchestra, una big band e ogni sei-sette mesi facevano uno spettacolo e lì dovevo cantare in un trio. Poi la cosa è andata a monte e così abbiamo fatto tante prove poi non ho cantato. Quando sono andato a Milano, ricordo che alla fine della guerra allora sono cominciati i balli di cui non si ballava, per tutta la guerra i balli non esistevano, non c’era niente. E si ballavano… non c’erano le sale da ballo, e si ballava nei cortili, nei cortili delle case che erano molto curati a Milano, i cortili delle case. E c’era una festa, una volta sono capitato a una festa, una festa dell’unità, un’unità era il partito dominante diciamo tra la popolazione e quelli che facevano meglio organizzati che erano molto organizzati e facevano queste feste. C’era la festa dell’unità in uno di questi cortili di un caseggiato molto elegante a Milano e il mio amico che viveva con me è andato dal capo dell’organizzazione e disse: “Guardi che c’è…” siccome io cantavo molto spesso e le sapevo tutte le canzoni, ha detto: “Guardi che c’è il mio amico che cantava a Radio Trieste e che potrebbe cantare una canzone”. Fa: “Sì, sì, lui cantava a Radio Trieste”. Questo qua dell’orchestra mi viene incontro e “Cosa canterà?” – “Posso cantare il Giovanotto Matto”, non conoscete il “Giovanotto Matto”? Ieri sera mentre camminavo mi accadde un fatto, ma quella, conosco una bambinaaa ch’è bionda come l’or ma mai potrò parlarle del mio amorrr. No, non ricordate questa canzone? Bene, la cantava Bonino e ho detto: “Canterò il Giovanotto Matto”. E allora è andato al microfono questo qua e dice: “E adesso il partigiano Bruno Petrali di Radio Trieste canterà il Giovanotto Matto”. Io ho cominciato a cantare però ho capito subito che vedevo che la tonalità era un po’ troppo alta per me, non andava bene e ho cominciato a cantare un’ottava sotto, ho cominciato a cantare un’ottava sotto ed è venuta una voce bassa, bassissima, per immaginare cantare una voce normale con un’ottava sotto. Insomma io ho continuato a cantare poi ho passato all’ottava sopra, il mio amico quando ha visto che io ho cantato… che la roba non andava, è scappato via perché lui aveva detto che ero cantante di Radio Trieste, aveva paura “Mi linciano adesso che l’ho fatto cantare”. Insomma mi sono ripreso e ho finito di cantare qualche ragazza è venuta a dirmi, qualche applauso così: “Cantane ancora una, cantane ancora una” perché qualche barlume c’era stato di buoni diciamo. E questa è stata la mia prima… la prima volta che avevo cantato ad un microfono davanti al pubblico. Quando sono venuto… ma continuavo sempre a Radio Fiume, pensavo sempre di continuare a cantare e insomma lì c’era un complesso, un quintetto o sestetto non so che suonava. Solo suonavano non c’era nessun cantante, non c’era nessuno che cantasse e insomma facendo delle prove qua e là e ho fatto delle prove e ho cantato due canzoni in italiano. La prima si chiamava “E’ vero signor Strauss che il valzer non le piace” e l’altra era tutta roba che parlava di ritmi, di canzoni moderne. Ed era venuta bene però in italiano, allora ho continuato ogni tanto a cantare in italiano. Nessuno sapeva niente di te perché c’erano tanti dischi di canzoni italiane e chi li seguiva? O uno o l’altro, chi sapeva i nomi cantava pincopallino, erano nomi italiani che al grande pubblico… solamente i fiumani sapevano ma quei pochi fiumani che erano ormai rimasti dopo il ’49 così quando io cantavo, ’49-’50 non seguivano. Quando è venuto… e ogni tanto cantavo una canzone, due, con questo sestetto o settetto non so che era di Gertner che … alla radio [2:27:16], lui era violinista, Gertner, ed è venuto Kinel e Kinel mi ha detto: “Prova a cantare in croato” e ho detto: “Come cantare in croato?” – “Guarda la mia canzone Sniježi”, Sniježiii, gle kako sniježiii e lui faceva testi sia in italiano che in croato. E aveva scritto questa canzone già ai tempi della vecchia Jugoslavia, Kinel, e “prova a cantare anche Neve”, neveee oh quanta neveee, un fiocco di nevee, così era… “Prova a cantarla in croato, Sniježi” e io l’ho cantata prima in italiano “nikome ništa“ come si dice e ho cantato in croato. Come ho cantato in croato è stata un'esplosione, il primo cantante, il cantate di cui si sapeva era  Robić, era solo Robić. Uno che canta in croato, Bruno Petrali, canta in croato subito dopo ho cantato un’altra canzone di Kinel “Ptičice male” che eran favole. Lui aveva il testo in italiano, favolee non son che favolee, così colà. Ptičiceee oh male Ptičiceee. Così ha fatto “Ptičice male” altro successo, c’è un altro cantante, c’è un’alternativa a Robić. E poi dovete sapere che esisteva solo Radio Fiume, la gente non ascoltava quel poco che si sentiva dall’Italia, non esistevan radio. Radio Fiume… Non esistevan Radio Zagabria… Io sono diventato improvvisamente popolare a Fiume allora una canzone dopo l’altra è venuto Sanremo, si cantavano tutte le canzoni. Tutti i testi delle principali canzoni di Sanremo le faceva subito in italiano, una settimana dopo, lui le faceva e si facevan le stesse canzoni. Sanremo aveva a Fiume un successo grandissimo, Sanremo era ascoltatissimo dai croati, tutti Sanremo. E noi si facevan le canzoni in croato, le principali canzoni in croato. Tant’è vero che le mie uniche canzoni che ho fatto su dischi croati sono: “Aprite le finestre” che aveva vinto un festival di Sanremo e “Canzone da due soldi” che conoscete, no? Aveva avuto un grande successo anche a Sanremo. E lì ho cominciato, naturalmente m’han preso subito a cantare al “Quarnero” ad Abbazia, subito, io subito ho debuttato al “Quarnero” ad Abbazia con un complesso di fiumani che suonavano. Il direttore, entusiasta, perché c’era un’alternativa a Robić anche per lui che non poteva venire perché lui voleva solo roba di qualità ad Abbazia, al “Quarnero” e sa a Fiume non c’erano cantanti. Chi cantava, cantava canzoni popolari così perché non c’era tanta popolazione come adesso a Fiume. Addirittura aveva voluto che io cantassi, siccome non si era messo d’accordo con Robić circa lo stipendio, perché cantassi con la grande orchestra, big band di Zagabria durante la stagione. E io stesso ero recalcitrante perché cantava Robić con Rai... [2:30:48], era uno spettacolo ogni sera e Robić era bravissimo e ci sapeva fare molto più di me. Aveva un mestiere ormai, io avevo appena… non avevo addirittura il mestiere del cantante fuori, avevo cantato solo alla radio per quattro-cinque anni avevo cantato solo alla radio, mai fuori. Anche perché m’ero sposato, mia moglie che faceva parte di una famiglia diciamo aristocratica di Bačka Palanka, “cantante? Kafanski pjevač? Ma neanche parlare…” Non dovevo cantare e quella volta mi ero da lei, per un periodo solo separato, perché io avevo cominciato a cantare fuori. Per questo sono… Lì ho potuto cantare fuori e cantare al “Quarnero” dopo mi sono divorziato, dopo… Però guai cantare prima, avevo perso anche lì… ho perso tre anni li ho perso benissimo anche lì che avrei potuto cantare. Perché qui si era liberato, non era musica proibita il Jazz, le canzoni moderne e infatti l’attrazione più grande ad Abbazia per gli stranieri era proprio il Big Band di Zagabria con Robić che cantava e Rai Kavali (?) che cantava. E lì ho cominciato e allora hanno cominciato a chiamarmi un po’ a Belgrado, un po’ qua, un po’ là, per la Jugoslavia a cantare e per questo io ero già quando c’è stata la chiusura di Radio Fiume, io avrei potuto benissimo continuare a cantare. Avevo ingaggi dappertutto  la Jugoslavia, dove volevo, ma non volevo andar via di Fiume. E poi mi bastava, cantavo ad Abbazia ed erano venuti a registrare da Zagabria a Fiume. I dischi che abbiamo fatto, li abbiamo fatti a Fiume, non a Zagabria. Erano venuti da Zagabria con gli orchestrali di Fiume con gli appositi arrangiamenti e li abbiamo fatti a Fiume quei dischi, no? Che poi sono andati per tutta la Jugoslavia, andavano per tutte le stazioni radio della Jugoslavia. Per questo dico avrei potuto benissimo continuare solo come cantante ma andare via da Fiume e qui venire solo d’estate. Poi naturalmente avrei potuto cantare per tutta la Dalmazia, poi sempre di più c’era bisogno di cantanti. Poi sono venuti altri cantanti dopo il ’56, il ’58 c’è stato il festival di Abbazia che io ero andato in Austria e lì son esplosi proprio. Tutti i giovani avevano cominciato, ascoltato i nostri dischi, i nostri dischi che son stati la prima scuola, la prima scuola… I dischi di Robić, di Krkljuš, il mio, per i cantanti moderni di canzonette jugoslave che venivano ascoltati. Infatti parla proprio un cantante che andava fortissimo a Belgrado, Petrović, parla proprio dei primi cantanti dai quali ha cercato di imitare e nomina: “Dušan Jakšić, Ivo Robić e il riječanin, Bruno Petrali” hehe. 



