Interview with Giuseppe Bulva made by Gianfranco Miksa, Vanni D’Alessio, and Eric Gobetti March 23, 2019). Transcribed by Angelo Massaro (November 20, 2020).



(Nome, cognome, dov’è nato?)

Dunque Giuseppe Bulva, nato a Fiume 13 febbraio 1933. Interessante una cosa, mi chiamo Giuseppe per sbaglio, posso andare avanti? Dunque si tratta di questo, quella volta le donne partorivano a casa, la gran parte partorivano a casa, quando io nasco c’era la levatrice che chiede a mia madre: “Come si chiamerà il bambino?” Siccome sono nato il 13 febbraio, il giorno 14 è san Valentino, lei ha detto Valentino ma si vede che la levatrice era sorda come io adesso e ha capito Giuseppino e così sono diventato Giuseppe.

(Sua madre non era originaria di Fiume?)

No, era nata a Badljevina in provincia di Pakrac ma la famiglia di quanto ne so io era composta da… due… quattro… cinque femmine e due maschi. Interessante la cosa che è tipico degli arumeni, quando vengono in un posto diventano parte integrante di questo posto dunque due zie sono andate a Zagabria, sono diventate croate. I miei due zii sono andati a Belgrado sono diventati serbi. Mia madre e mio nonno sono venuti qui in Italia e sono diventati italiani. Poi c’è una che è rimasta giù, zia Mara mi sembra che si chiamasse, è andata anche in America ma è tornata, l’ho vista una volta sola praticamente. Praticamente mi ricordo di mia madre ma degli altri non mi ricordo più niente, di nessuno. 

(Cosa faceva a Fiume la mamma, lavorava?)

Lavorava, sì. Lavorava non so, non lo saprei dire, ero bambino allora… Una cosa sola, ancora interessante, quando era piccola è stata la tata dei figli del signor Lipschtiz che era un ungherese, era nato a Fiume, era ebreo cioè faceva parte della comunità ebraica fiumana e però l’hanno portato ad Auschwitz, è morto ad Auschwitz. Però è interessante sai quello che ha messo le pietre d’inciampo? Bene, io ho conosciuto sua madre e il padre di sua madre era il signor Lipschtiz, capisci? C’era un interessante aneddoto quando è successo questo. 

(Loro avevano un negozio a Fiume, vero?)

Sì, vendevano all’ingrosso. 

(Ci parli ancora della mamma e di papà?)

Tutto qua, tutto qua. Io praticamente sono andato molto a buonora via di casa, ho cominciato…

(Il luogo dov’è nato?)

Io? A Fiume, in via 30 ottobre numero 4. Cioè ha presenta la scalinata del Bonavia? Dall’altra parte c’erano due case, nel numero 4 sono nato io, il portone era proprio sulle scale, sulla piazzola. Più avanti c’era la Clementina che vendeva frutta e verdura più in qua c’era il ristorante Alle viole. 

(Ha qualche ricordo di quando era bambino?)

Come no! La scalinata l’hanno fatta un anno prima che nascessi io. Interessante. Là ci giocavo praticamente e là praticamente succedeva tutto. 

(Dove andava a scuola?)

Alla scuola andavo alla Niccolò Tommaseo in via Daniele Manin e quella scuola che tutti chiamano Manin per errore, perché la via si chiamava Daniele Manin, la scuola era Niccolò Tommaseo. Inizio la scuola a sette anni, la mia maestra era Mercedes basso, è interessante mi mette a sedere con un altro ragazzo, con un altro bambino, no? E questo bambino è quello che diventerà senatore della Repubblica.

(Come si chiama?)

Guido Gerosa si chiamava. Ma quando è morto…

(Scusi ma eravate dunque compagni di banco?)

Di banco, alla scuola elementare. 

(Dalla prima?)

Dalla prima fino a quarta perché dopo è venuto suo padre che era tenente colonnello dell’esercito e l’ha portato via in salvo in Italia.

(Quando accadeva ciò?)

Guarda, io ho scritto quando è morto, ho fatto un résumé e praticamente tutto quello che non sai di Guido Gerosa quand’era bambino ce l’hai qui. 

(Benissimo, ci parli ancora un po’ di Guido Gerosa…)
Dunque Guido era esattamente l’opposto mio. Era un bambino tranquillo e io ero completamente diverso, vivace, sempre pronto per correre di qua e di là. Ci incontravamo ogni pomeriggio quasi, giocavamo coi soldatini a casa sua perché sua madre era morta dopo un paio di mesi e sepolta a Cosala. Era morta dopo un paio di mesi dalla sua nascita e suo papà come tenente colonnello dell’esercito non aveva dove lasciarlo e l’ha lasciato dai nonni a Fiume. Cioè dai genitori di sua madre, della defunta madre, e praticamente ci vedevamo ogni dopopranzo. Loro lo tenevano in bambagia, lo tenevano in bambagia perché avevano paura che succedesse come con la madre. È stato un incontro indovinato proprio, eravamo talmente amici che era una roba incredibile…

(Lei è rimasto in contatto con Guido Gerosa?)

Sì, fino a un certo… qui c’è tutto scritto. E guarda, prendi quel libro dov’è scritto “Napoleone”, guarda la dedica. 

(Ce la può leggere lei la dedica?)

No, no, no, leggila tu. 

(La leggo io va bene. “Al carissimo Peppino Bulva, il mio compagno di banco. Dopo cinquant’anni di separazione, bel grande ricordo di quella mattina alla stazione…)

Sì, l’ho accompagnato alla stazione. Piangeva quando è andato via.

(Quand’era questo?)

Dopo la quarta praticamente, prima che… praticamente io la quinta non l’ho fatta più nella scuola Tommaseo ma l’ho fatta in un’altra perché c’erano i bombardamenti. Sono nato proprio in un momento sbagliato o fortunato. Mi son detto forse sono nato in un momento fortunato perché sono nato tra due guerre, una che era appena terminata e una che sta per venire. 

(Ma la scuola Tommaseo fu bombardata?)

Sì, bombardata e proprio la classe dove stavo io…

(Ci parli del bombardamento della scuola Niccolò Tommaseo…)

E non ero lì per fortuna. È stata bombardata quando io andavo in quinta praticamente verso la fine della guerra… alla fine del ’44. 

…

Qui ci sono due francobolli [su una cartolina che ritrae la scuola]: una con Benito e l’altra con Adolfo. 

(Ma dove venne bombardata la scuola?)

Qui, questo pezzo qua. Questa era la classe dove andavo io. 

(E quando ciò avvenne la scuola era vuota, vero?)

Sì.

(E lei dov’era? Andava in un’altra scuola?)

All’istituto nautico ci hanno mandato perché c’era il pericolo di… infatti hanno fatto bene di mandarci…

(E andava nei rifugi?)

Un giorno, un giorno… ci ho dormito dentro… oggi fanno le gite per il rifugio io là ci ho dormito con mia madre. Dunque era così, da via 30 ottobre suonava l’allarme, si andava fino a piazza del Municipio e si entrava dentro. Perché si entrava dentro al tunnel che veniva congiunto con quello che passava del liceo che andava fino alla scuola di san Vito. Talvolta si entrava dall’altra parte, dov’è il liceo dentro ma qualche volta andavamo anche nel tunnel, nella galleria dove passava il treno – che non passava praticamente – lì c’era anche un rifugio. Ma Fiume era piena di rifugi e anche buoni rifugi. 

(Come passavate il tempo all’interno del rifugio?) 

Dunque io giravo sempre, giravo di qua e di là. Mi occorreva parecchio tempo per andare da un’entrata all’altra entrata e si trovava qualcuno, qualche altro ragazzo così. Qualche volta era un po’ noioso ma…

(Cosa si ricorda? Era molto pieno? C’era molta gente, vero?)
Sì, pieno era. Dunque però è interessante che ero a casa mia quando hanno bombardato casa mia. 

(Ci arriviamo anche a questo ma alcune cose ancora sul rifugio. Quanto tempo passavate all’interno del rifugio?)

Dipendeva. 

(Un’ora, due ore…)

Anche più, anche tutta la notte. Ti dico che ho dormito lì anche dipendeva… Era una linea di arei, avevo praticamente un riferimento… era Fiume. Qui passavano interi stormi di aerei che andavano a bombardare giù.

(Stava dicendo che si trovava a casa sua quando è stata bombardata, ce lo può raccontare?)

Come no. Suona la serena, non arriviamo ad andare giù, cominciano a scoppiare le bombe, arrivo fino al portone e andiamo… non era il rifugio… era come chiamarlo la cantina della Clementina che vendeva frutta e verdura e siamo stati la dentro. E BUM e BUM, un chiarore. Come è caduta la bomba siamo scappati nel rifugio.

(Chi eravate? Eravate lei e poi?)

E mia mamma e altre persone della casa.

(Lei era bambino, aveva otto-nove anni?)

Sì ma ero sempre in moto non è che mi fermavo mai. 

(E come viveva i bombardamenti, aveva paura?)

No. No, i bambini non avevano paura, i grandi avevano paura, i bambini no. 

(Era per lei un gioco?)

Eh, sì. Calcola bene il ’45 io avevo undici-dodici anni per me era una cosa nuova. 

(Vorrei sapere la sua infanzia in Corso, con chi giocava, in che lingua parlava, come giocavate?)

In italiano, sempre in italiano. In fiumano praticamente. 

(E anche che giochi facevate?)

Zucchero e caffè facevamo, non so se ne hai sentito parlare. Poi ti tira ga [14:22], poi il nascodon,…

(Tutto questo lungo il Corso?)

Gran parte sì ma tutto era concentrato su quella gradinata. Perché li non passavano le auto, allora le mamme non aveva paura che i bambini… Se non che cosa è successo che a un auto hanno ceduto i freni ed è andata per tutte le scale giù, una volta sola, nessuno è morto.

(Questa è la scalinata praticamente sotto il Palazzo del Governatore?)

Molto sotto del Palazzo del Governatore.

(Dunque lei bambino ha visto le truppe naziste e ha visto anche quando hanno incendiato la sinagoga?)

Sono sempre su queste scale, sempre sulla gradinata. “Muli, i tedeschi vogliono bruciare la ciesa degli ebrei”. Perché noi bambini non la chiamavamo sinagoga per noi era una cosa diversa, la ciesa degli ebrei era. Ma senza cattiveria perché gli ebrei erano per noi la stessa cosa che erano gli altri, gli evangelisti, gli ebrei, gli ortodossi. Per noi erano la stessa cosa, tutti erano fiumani e tutti parlavano italiano. Tutti parlavano italiano.

(Anche gli ortodossi?)

Sì. Tutti, tutti. Parliamo degli ortodossi di Fiume perché c’è una chiesa ortodossa a Sušak, quelli sono i croati di Sušak…

(Lei quando era piccolo andava oltre il ponte?)

Come no. “Signora sono suo figlio” le dicevo e via con lei. 

(Senza documenti?)

Senza documenti! 

(Come riusciva a passare c’erano i controlli?)

Sì, dicevo: “Signora sono suo figlio” “Vieni con mi” e mi portava dentro. E fuori dicevo: “Son per sbaglio venuto in Jugoslavia”.

(E cosa faceva in Jugoslavia?)

Vicino il mercato andavo, quelle parti là, e guardavo, guardavo qualcosa giravo perché mi interessavano le cose. 

(E a Sušak lei parlava sempre fiumano?)

E sì perché il croato non lo sapevo. 

(E riusciva a farsi capire sempre in fiumano?)

Sì, a Sušak parlavo tutti l’italiano anche. Cioè parlavano il croato però parlavano anche l’italiano. Attenti che Sušak erano gran parte… da noi i matrimoni misti erano una cosa normalissima, normalissima con Sušak, più avanti no. Però con Sušak sì. Dirò solo una cosa che mi è successa più tardi. Con un gruppo di amici di Sušak che parlavano l’italiano, questo era di Berlusconi… Uno dice – io ero là che ascoltavo solo – uno dice: “Guarda io so come pagare i debiti della Jugoslavia” “Come?” “Rivendiamo l’Istria e Fiume a Berlusconi e coi soldi paghiamo i debiti” e un altro di Sušak dice: “Sì ma non mettiamo i confini dov’erano prima ma dopo Sušak”. Hai capito la mentalità di Sušak? 

(Ma con i giovani di Sušak lei parlava il fiumano non in italiano?)

Parlavo sempre il fiumano. In italiano parlavo con Guido perché Guido non sapeva il fiumano. 

(Ma non era di famiglia fiumana, la mamma era di Fiume?)

La mamma era morta, era… [18:55] là troverai tutto [indicando il suo libro]. Questi sono i dati che non hanno… cioè tu troverai tutto quello che riguarda il senatore, era caporedattore di parecchie riviste, del Giorno era vicedirettore prima di diventare senatore della repubblica. 

(Ritorniamo al fatto della sinagoga, la chiamavate la ciesa degli ebrei. Una persona intelligente se ne va via, no? No, i muli come me vanno a vedere cosa succede. Allora vado per la via Pomerio, salgo sopra per la 30 ottobre, vado per la Pomerio e arrivo sull’incrocio dove c’era il vescovado ma di lì c’era già uno con la pistola che non mi lascia passare. Vado per la via Milano, taglio per l’altra parte e vengo davanti la scuola Cambieri di piazza Cambieri. Proprio di fronte ho anche la… dovrei farle vedere una fotografia… proprio davanti, oltre l’angolo che stava là, lì c’era un altro tedesco con la pistol machine. Lì c’erano due taniche di benzina, si vede quelle che hanno gettato dentro, e la chiesa aveva già cominciato ad ardere. Sono arrivati i pompieri e dicono: “No, no, non si spegne qua l’incendio” – non so come si capivano – il pompiere gli ha detto: “Ma guardi io non voglio spegnere la sinagoga, voglio bagnare le case attorno che non piglino fuoco loro”. Allora l’ha lasciato, il pompiere teneva la gomma e il tedesco con la pistol machine lo guardava, se vedeva che la gomma andava un poco più in là, lui veniva e gli spostava la gomma. Sono rimasto là fino a quando ha cominciato a bruciare, gente c’era, veniva, cercava di non usare troppo la… quelli non scherzavano, quelli sparavano pallottole vere. 

(Lei aveva amici ebrei? Aveva avuto amici ebrei di Fiume?) 

Dunque le ho detto che mia madre era la tata del signor Hamler, della mamma del signor Hamler, lei era una bella ragazza sa io ero bambino, come ho conosciuto… conoscevo ma più di tanto no lei rimase sempre, quando sono cresciuti i bambini, lei è rimasta sempre in buoni rapporti. Da noi non esistevano… gli ebrei era una religione non era una persona, era una religione, una religione come un’altra capisci? 

(La comunità ebrea era ben inserita nel tessuto urbano?)

Inserita ma in una maniera strabiliante, strabiliante, tanto che ancora oggi ne parlano in Israele. Non era ghettizzata, qui vivevano dove che… ti dico non c’era nessun problema non soltanto con gli ebrei anche con gli altri. 

(Come reagì la popolazione fiumana alla deportazione ebrea o anche alle leggi antisemite?)

In nessuna maniera, non si poteva reagire. Era impossibile reagire. Per esempio anche il caso del questore Palattucci, parlano che ha salvato tanti ebrei. Non credo che abbia salvato tanti ne ha salvati ma se ha salvato pochi ha già fatto una grande cosa perché quelli non scherzavano, eh? Quelli sparavano. E dunque sono rimasto prima come ho conosciuto Lipschitz… Allora c’era la signora Lipschitz, ha incontrato mia madre e dice… perché nel frattempo sono nato io. Dice: “Anna” – si chiamava mia madre – “Verrebbe da noi? Ci darebbe una mano?” insomma non so di che diavolo si trattasse e dice: “Ma non posso” – “Perché?” “Beh, ho il bambino” – “Ma porti anche il bambino”. E il bambino è andato sopra dai signori Lipschitz e dunque vado sopra, mia madre fa quello che ha da fare con la signora Lipschitz e io vado di qua come i bambini piccoli vado di qua e di là, di su e di giù. Conosco Magda, la famiglia, la madre del signor Haimler e a un certo punto come tutti i bambini comincio a rompere le scatole. “Mamma quando andiamo a casa? Quando andiamo a casa?” e niente arriva il signor Lipschitz e dice: “Vien con mi”, non so se ha detto “Vien con mi” o “Vieni con me”, loro erano oriundi ungheresi. Mia madre parlava, tra l’altro, quattro lingue parlava: l’italiano, il croato, l’ungherese e anche capiva bene il tedesco. E “Vien con mi” e allora quando si entrava in casa Lipschitz c’era un corridoio qui c’erano le porte delle camere che davano… le finestre davano sulla via Mameli, ex Mameli, che non mi ricordo come si chiama adesso e dall’altra parte c’era una vetrata grande. Si apriva una porta e si entrava in un cortiletto, si passava oltre direttamente e si entrava nel deposito del signor Lipschitz dove c’erano le altre cose. “Vien con mi” e io vado con lui, veniamo giù e dice: “Ecco adesso ti trovo cosa fare”. Mi dà un mucchio di scatole e mi dice: “Ecco qua i campioni di vari giocattoli” e va avanti c’era una guardiola dove c’era… Scrobonia si chiamava il signor dentro non so se era custode o qualche cosa altro, penso che aveva da fare con certe carte aveva da fare. Dice: “E non lasci il bambino fuori” perché questo stava dall’altra parte che sarebbe piazza Scarpa praticamente. E il bambino comincia a giocare, si immagini se il bambino vuole scappare fuori. E di lui mi ricordo questo, un bel aneddoto particolare che me lo ricordo sempre con molta  (emozione e calore).

(Bene ritorniamo solo un secondo alla sinagoga dunque i nazisti…)

Dunque l’hanno con due taniche cosparsa di benzina 

(Come le hanno dato fuoco?)

Eh, no, hanno gettato due bombe di quelle con manico, due bombe dentro. Tanto che molta gente diceva: “Hanno fatto saltare la sinagoga” ma non era che hanno fatto saltare la sinagoga, erano le due bombe a mano che sono esplose. Ma la bomba al posto di darle fuoco con l’accendino, hanno buttato le bombe a mano. Peccato perché era una cosa meravigliosa.

(Lei è entrato dentro nella sinagoga?)

No, è impossibile ardeva…

(No, prima…)

No. 

(Però sapeva che era molto bella…)

Bella parlavo di fuori, dell’esterno, era una cosa meravigliosa. Non so, hai fotografie? Ti posso far vedere anche… ma sono bellissime, era una cosa… una dei più bei edifici di Fiume. 

(Una volta che l’incendio è terminato come si presentava l’edificio?)

Dunque è sprofondata tutta la parte superiore è andata dentro e potevi andare tutto attorno. I ragazzi andavano, raccoglievano pezzi di ferro e andavano a vendere per fare non so giravano, cercavano qualcosa. C’ho girato anch’io, non c’era da prendere niente perché non mi interessava.

(Comunque le pareti stavano sempre…)

Sì, un po’ malandate ma stavano sempre. Praticamente è crollato tutto quando è crollata la cupola è crollato tutto. C’erano due menorah, ci sono le fotografie insomma anche…

(Lei ha parlato della scuola però oltre alla scuola c’erano anche tante attività e anche le organizzazioni fasciste che facevano attività per bambini e le organizzazioni in cui eravate inquadrati, si ricorda qualcosa?)

Sì, come no. Dunque ho fatto le gare con i pattini vestito da balilla in Corso e tutti dovevamo essere prima figli della lupa e dopo Balilla no. Quando sono andato a scuola prima quando andavi in asilo perché ho fatto prima tre classi dell’asilo in uno dei più famosi asili… il primo asilo di Fiume che avevano fatto gli ungheresi vicino la chiesa di San Vito, sai quella lì?

(La scuola materna?)

Scuola materna, sì, e dopo hanno cominciato la scuola. Dunque “Sabato fascista” ci vestivamo da balilla e si andava là a marciare, un po’ di qua e di là, insomma si facevano le cretinate che facevano dopo anche i compagni comunisti.

(E si ricorda qualche episodio?)

Sì, un episodio in cui c’entra anche Guido Gerosa haha [ride]. Allora Guido veniva da una famiglia abbiente, loro dovevano compragli le uniforme e gli avevano comprato l’uniforme… calzoncini, insomma il completo della divisa di balilla. 

(Il padre era ufficiale?)

Tenente colonnello dell’esercito ma non viveva a Fiume, era fuori, per questo aveva lasciato il bambino dai nonni. E invece io, di famiglia povera, che possiamo farci, ha pensato la … [30:26] a darmi. Lui coi calzoncini stava benissimo ma a me i calzoncini erano di orbace, mi ricordo l’ho sempre invidiato per quei calzoncini di Balilla [ride], lo prendevo in giro. Ci siamo visti nel… insomma lì c’è la data, hai visto quando mi ha… [nel ‘71] e nel ’99 è morto.

(Dunque non si trovava bene con la divisa?) 

Con i calzoncini. Eh, orbace, non so se hai presente cos’è l’orbace. 

(E qualche altra attività che faceva si ricorda quando andava al sabato?)

Mm le solite cretinate che le facevano fare anche ai bambini comunisti. 

(Attività sportive?)

Non più di tanto perché era già il periodo critico cominciava con la guerra. Eravamo in guerra, non dimenticate che eravamo già in guerra allora. 

(E invece si ricorda i bagni a mare?)

Come no! 

(E che si ricorda dei bagni a Fiume?)

Dunque nel Bagno Quarnero lì ho imparato a nuotare. 

E questo si trovava dove scusi?

Nel Molo Lungo. Che si dice Molo Lungo in fiumano non Molo Longo come scrive la Voce del Popolo. 

(E cosa si ricorda del Bagno Quarnero?)

Dunque il primo bagno che sono andato non era al Quarnero, era con mia madre che mi ha portato al Bagno Nettuno che praticamente è stato dopo espropriato dal silurificio perché avevano bisogno di… e non c’era più… Poi c’erano i bagni di Cantrida però io andavo al Molo Lungo perché anche di notte o di sera andavamo sul Molo Lungo, lasciavamo i vestiti là e facevamo il bagno al di fuori della diga. Ma il Bagno Quarnero era interessante, si entrava sopra e si accedeva in una terrazza dove c’era anche il bar e una conchiglia dove suonavano. Poi c’era la terrazza delle donne dove le donne potevano prendere il sole nude. Infatti i ragazzi di città con il cannocchiale le guardavano. E invece dall’altra parte c’era la terrazza degli uomini, da quella terrazza degli uomini, che lei ha visto com’era, mi gettavo in porto. Sono circa sedici metri però a piedi eh però dovevo nuotare per venire sopra. 

(Ci parli un po’ di questa parte riservata alle donne dove prendevano il sole, com’era il costume, il pudore?)

Eh, chi andava sopra! Non ti lasciavano andar sopra. 

(Ma le donne andavano lì…)

Sì, liberamente prendevano il sole nude e dopo più avanti c’era il cannone che a mezzogiorno sparava. C’era una bella poesia di Egidio Milinovich, a proposito Egidio Milinovich mi veniva quasi ogni giorno al Panorama. “Pino ti ga carta? Mi occorre per scrivere le poesie”. Ha scritto una poesia bellissima che c’ho qua autografa e.. “Sentivo in letto l’ora de la tore, a mezzogiorno il tiro del cannon, de sera la campana delle suore,  a mi l’orologhio era sempre bon”. È parte integrante della mia contrada ma è una cosa meravigliosa.

(Qualche altro bambino della sua contrada che ricorda?) 

Ma mi ricordo di uno ma è morto già, Livio. Abbiamo tentato di scappare in Italia perché io ho optato, a diciott’anni e nove giorni ho optato. Chiedevo a mia madre: “Ma tuti optavano? Vai andiamo via, non voglio restare qua col comunismo”. Mia madre insomma: “Cosa vado a optar? Tanto tra due-tre anni torna l’Italia”.

(Lei ha detto che nella sua contrada parlavano tutti fiumano i ragazzini però dice che in città sentiva anche un po’ croato?)

Ma sai poco. 

(Dove a Gomila? In mercato?)

Non so, non saprei. Ma non si sentiva molto parlare, si sentiva più l’italiano a Sušak che il croato a Fiume, ecco non so…

(Ritorniamo un po’ sul cannone di mezzogiorno, da quando a quando andava avanti questo?)

Da quando sono nato mi ricordo che il cannone sparava a mezzogiorno.

(Da dove sparava?)

Da più avanti del Quarnero, verso la fine del Molo Lungo. Si ma era interessante che era azionato da sopra da… non era che veniva una persona che sparava, era azionato da sopra, non so come, attraverso il telefono. So che loro lo azionavano mi pare dall’istituto nautico.

(Dunque era un’abitudine del municipio?)

 Non lo so comunque a mezzogiorno tirava  

(Benissimo e fino a quando è andato avanti questo?) 

Cerco di ricordarmi ma non ce la faccio…

(Dopo la guerra?)

No. 

(E senta durante la guerra, lei aveva racconti di qualcuno che era andato in bosco oppure che aiutava i partigiani?)

No. Ma mi ricordo di una cosa, quando c’erano i bombardamenti e i tedeschi fecero saltare in aria il porto. E quello che… in mezzo queste due cose insieme, dunque una mattina il sole spaccava le pietre io sto sul portone, mia madre era in rifugio perché c’era l’allarme e io suono il portone, attento, il portone sta qua, qui è il Molo San Marco che era vicino al Molo Stocco, adesso il Karolina lo chiamavano il molo San Marco. Sto qua e guardo verso il molo San Marco, tutto a un tratto… BOOM. Il molo salta in aria, faccio un passo indietro arriva non so che cosa, una scheggia di ferro… siccome avevo fatto un passo indietro dove stavo prima c’era un ovale di metallo dove si chiudeva l’acqua per casa. Viene sopra e rompe in due pezzi. Il passo che ho fatto significava che non era l’ora mia e ho visto saltare il Molo San Marco. Un pezzo del molo addirittura fino al Palazzo del Governo è partito. Una roba pazzesca dopo il fumo che è venuto via, pazzesco.

(Erano gli ultimi giorni della guerra e c’erano i combattimenti, lei si ricorda dei combattimenti che sparavano da una parte e dall’altra?)

Si sentiva ma non si vedeva ovviamente ma mi hanno detto l’Italia aveva degli ottimi tiratori di mortaio. Erano quelli che erano sopra a Tersatto, di quelle parti là, avevano telefonato: “Sparate su di noi” perché venivano i partigiani e praticamente per dare loro il segno dove dovevano sparare “Sparate su di noi” perché così pigliano meglio…

(Però i partigiani arrivarono in città piano piano? Si ricorda qualcosa dell’arrivo dei partigiani?)

Come no.

(Cosa si ricorda?)

Che m’hanno fregato la pistola che avevo in tasca.

(Lei com’è che aveva una pistola in tasca?)

Una? Ne avevo tante, ne avevo. M’han dato una sberla, m’han preso la pistola e l’hanno portata via. 6 e 35 ne avevo quante ne vuoi.

(A dodici-tredici anni passeggiava con una pistola nella tasca?)

Sì bah era più tardi…

(Come mai aveva la pistola?)

Ragazzi e non avere la pistola? Ma stiamo?

(E le raccoglieva? Dove le trovava?)

Dunque quella l’ho trovata alla scuola Brentari dove c’era… il custode della scuola era il papà del mio amico che adesso vive a Lugano. Ha più o meno la mia età, vive a Lugano, a Paradiso, Giorgio Mittelli si chiama. E là alla scuola c’erano… praticamente è rimasto tutto. Mi ricordo che ci giocavamo con le pistole anti-incendio. 

(Comunque questa pistola qui con cui lei girava era carica?)

Sì, aveva il caricatore carico ma non era in canna. 

(Ritorniamo solo un secondo all’infanzia, dunque tra voi bambini giravano tante munizioni, giusto?)

Quante ne vuoi. Nella casa avevo addirittura una Breda, una mitragliatrice. Io cretino com’è che sono speravo che i fiumani si rivoltassero e cominciassero a combattere ma i fiumani non hanno sangue freddo per mettersi contro. 

(E si ricorda proprio quando i partigiani cominciarono a scendere in città?)

Per il Corso.

(E che si ricorda di quel giorno?)

Le ho detto io ero in Piazza Dante ma per il Corso giravano con tanto di cartello sta roba qua. 

(E come erano vestiti? Come le sembravano?) 

In tutte le maniere. Non avevano un’unica uniforme. 

(Erano trasandati, sporchi?)

Mah non so se erano sporchi ma erano degli straccioni come dico io. 

(E la gente?)

E la gente non so se erano instradati o erano di qua soltanto che i fiumani non c’eran dentro. Assai pochi i fiumani hanno aderito.

(Cioè la gente li salutava ma non li conosceva questi?)

Non li salutavano nemmeno. Stavano lì a guardare e basta. 

(Ma tra di loro c’era qualcuno che parlava l’italiano?)

Non lo so. 

(Come il partigiano è venuto a sapere che aveva una pistola in tasca?)

Perché mi è caduta dalla tasca. 

(Là in piazza Dante?)

In piazza Dante, sì. 

Proprio vicino a dove vendono i giornali là, dove c’è la spina là eh pazienza.

(Si ricorda di qualche altro episodio dei primi giorni in cui c’erano i partigiani in città?)

Dunque si parlava di tutti quegli omicidi che avevano fatto.

(Lei si ricorda che qualcosa c’era, quando era piccolo proprio?)

Già da piccolo mi ricordo che… gli autonomisti praticamente, ce l’hanno subito con gli autonomisti. Avevano paura degli autonomisti non dei filo-italiani perché il fascismo praticamente era sconfitto e c’erano gli autonomisti. Ancora oggi hanno paura degli autonomisti se guardi bene. 

(Volevo chiedere se ci sono stati episodi di violenza alla fine della guerra? Se lei conosceva qualcuno che è stato arrestato o ha visto degli arresti proprio quando sono arrivati i partigiani diciamo?)
No, ci sono stati solo degli omicidi, ogni tanto trovavi qualche cadavere per strada. Mi ricordo uno vicino a San Girolamo.

(Scusi San Girolamo in Gomila?)

Sì 

(E che cosa accadde?)

Beh era uno che è stato ammazzato.

(E chi era?)

Chissà…

(Quindi si trovavano questi cadaveri ma non si sapeva chi li aveva ammazzati e perché?)

Appunto.

(E c’era paura?)

Tra i giovani non tanto ma tra i più grandi… Diciamo che un giovane tra i diciotto-venti anni poteva aver paura e come no.

(Lei conosceva dei giovani, dei ragazzi di quell’età? Alcuni suoi amici, fratelli di amici si nascondevano?)

Ma gran parte erano più grandi di me, erano militari. Poi certi son tornati, certi son rimasti, è il caso di Stalzer, no? Era stato portato sopra fino a … [46:05] sai che era un campo di concentramento lì. 

(Mario Stalzer è venuto a mancare l’anno scorso? [2018])

Sì. 

(Stavamo dunque parlando di violenze, intimidazioni, omicidi…)

Guarda, non dimenticare la mia età. Quando ti ricordi della mia età sai che non posso saperle certe cose. 
(Ma si ricorda anche delle maniere dure con cui, a volte, che so i partigiani… i partigiani, la gente, i nuovi arrivati che in quel momento avevano con delle persone degli scontri?)

Sicuramente c’erano. Quando c’era la rottura di tutti i segni in lingua italiana lì è cominciato, lì c’era la paura. Si camminava anche con un coltellaccio. 

(Lei però ricomincia la scuola nel ’45?)

[Scuote la testa]

(Non va a scuola?)

No.

(Perché?

Perché due anni si sono persi e comincio a istruirmi da solo. Infatti io preferisco leggere che scrivere, cioè scrivo se devo o forse le parole crociate e altre cose però se devo scegliere preferisco leggere. Infatti ho letto un’infinità di libri e mi istruisco da solo.

(E non chiedevano alla mamma di mandarla a scuola? Non si ricorda che c’erano pressioni?)

No, volevo io andare a scuola ma non si poteva. Dopo hanno cominciato con la predvojničnika [47:54] cioè bisognava andare a scuola e praticamente col comunismo essere indottrinati, ecc., ecc. E io tutto il tempo aspettavo di andar via, di andar in Italia, non mi interessava rimanere qui. Mi interessava andar via.

(Si ricorda quando ci fu il trattato di pace? Lei aveva quattordici anni più o meno nel febbraio del ’47?)

Dunque la prima volta delle opzioni non ho potuto optare.

(Ma prima anche delle opzioni, non si ricorda quando a Fiume apparteneva alla Jugoslavia?)

Io non me ne potevo andar fuori, era bloccato. 

(E lei in quel momento parlava solo fiumano, non parlava il croato?)

Io? Io no ho imparato il croato in strada 

(E come? Quando?)

Per necessità .

(E qualcos’altro? C’era anche fame nel periodo di quegli anni dopo la guerra?)

Sì.

(Si ricorda qualcosa?)

C’erano i punti. Coi punti si andava a comperare. In Italia si mangiava il pan bianco qui non esisteva il pan bianco. Tutto coi punti. Scarpe coi punti, altre cose tutto coi punti. 

(Ma scusi il croato, la lingua croata, l’ha imparata per strada dice ma durante la guerra oppure dopo?)

Dopo.

(Quindi alla fine della guerra, quando sono arrivati i partigiani?)

Appunto

(Era quindi obbligatorio…)

No, era necessario. 

(E quindi l’ha imparato così, parlando con altri ragazzi?)

Appunto.

(Però all’inizio, nei primi anni dopo la guerra, si parlava molto fiumano in città?)

 Fiumano, sempre fiumano. 

(Anche nei primi anni di Jugoslavia c’erano molti ancora scuole, ragazzi che parlavano fiumano?)

Sì parlavano ma guardi la classe iniziava pian piano si buttava. Da una classe di trenta persona nel tempo di un paio di mesi e rimanevano due-tre persone. 

(E invece prima ci ha raccontato del fatto che lei chiese alla mamma quando uscirono le opzioni di andar via perché molti suoi amici andavano via?) 

Sì, esatto e mia madre mi ha detto: “Ma cosa vado a optar tanto tra due-tre anni torna l’Italia”. L’illusa…

(Ed era anche il periodo della crisi di Trieste, no? Nei primi anni cinquanta. Prima di questo però abbiamo l’episodio dell’aquila).

Ah beh, là quando hanno cominciato a demolire l’aquila. 

(Si ricorda?)

Mi ricordo come cadevano i pezzi giù la gente con molta circospezione. Mi ricordo di uno che faceva finta di allacciarsi la scarpa per poter prendere un pezzo dell’aquila. 

(Ma avevano rinchiuso l’aquila in una… cioè avevano messo delle scale per andar su?)

Sì, sono saliti sopra e la demolivano.

(Cioè si vedeva alla luce del sole?)
Sì, sì, si vedeva, solo i pezzi cadevano giù. 

(E con dei martelli? Con cosa lo facevano?)

Eh dei martelli… di questo non mi ricordo so solo che cadevano dei pezzi giù e sono caduti tanti e tante persone ne hanno.

(Lei si ricorda, era lì in quel momento?)

E la stessa cosa è successo con la Sinagoga: “Muli, i mortaiari i vol buttar giù l’aquila” e Pino cammina a subito a vedere come buttan giù l’aquila. 

(Come reagì la popolazione a quell’avvenimento, a quel fatto?)

Non reagì. Non reagì. Cosa vuole reagire? Finire in galera?

(Siamo nel ’49?)

He he, il ’49 siamo ancora gli inizi [ride]. 

(Si ricorda qualche altra distruzione, qualche altro monumento che fu buttato giù?) 

(Come la chiesa in Mlaka…)

Eh, quella è un altro paio di maniche. Mi ricordo sono entrato dentro…

(Si ricorda come si chiamava la chiesa?)

Del Redentore. 

(E si trovava dove?)

Si trovava esattamente all’entrata del parco. C’è anche la fotografia esiste. Non era completamente finita però le funzioni si svolgevano regolarmente. Era una bellissima chiesa, basta guardare la fotografia e vedrai. Era funzionale e le funzioni si svolgevano regolarmente. Ma oltre a quella chiesa, c’era una piccola chiesetta di parte non mi ricordo come si chiamasse. C’era una piccola chiesetta, cioè attento, qui è l’entrata del parco, qui c’era la chiesa e qui la piccola chiesetta. Dove che avevano custodito il crocifisso di San Vito durante la guerra. 

(E si ricorda di come avvenne la distruzione, la demolizione della chiesa, si ricorda?)

Della chiesa? L’hanno fatta saltare in aria praticamente.

(È stato lì testimone, ha assistito?)

No. Lo so perché vivevo là ma vivevo sempre in città, vivevo. 

(Qualche altra distruzione che si ricorda, qualche altra cosa che fu buttata giù?)

Non lo so. Cerco di spremermi le meningi…

(Ma veniamo alle opzioni, all’esodo, perché non le è stato permesso di optare?)

Perché il giorno tali e tali io non ero cittadino italiano e interessante che le domande di opzione bisognava farle in croato e i fiumani non conoscevano nessuno il croato, dovevano essere assistiti da qualche avvocato che conoscesse l’italiano. Poi cosa succedeva, portavi la domanda d’opzione e dicevano: “No devi andare da quell’altra parte”, ogni giorno cambiava il posto dove che dovevi portare la domanda d’opzione. Nel caso mio le ho detto prima mia madre disse “tra due-tre anni torna l’Italia”. A me hanno respinto perché non ero cittadino italiano.

(Lei era ancora minorenne o ha fatto le seconde opzioni?)

No, no, avevo diciotto anni e la seconda volta diciotto anni e nove giorni.

(Nel ’51?)

Nel ’51, sì. E sono andato lì, ho trovato qualcuno che mi ha buttato fuori due-tre righe in croato per il ricorso. Mi hanno detto… siccome non avevo mai paura, troppo stupido ero… ho portato il ricorso e la persona che doveva accettarlo parlava l’italiano eh. Mi ha detto: “Ti non ti va via, ti ti resti qua”. Ha pigliato il mio ricorso, l’ha appallottolato e l’ha buttato nel cestino. E io: “Ah, non mi volete lasciar andar via? Allora mi sopporterete. Infatti tutto il tempo dopo dicevo che hanno allevato una serpe in seno.

(Ma lei si ricorda quando nel ’48 c’è stato il problema con Stalin, la rottura con Stalin, si ricorda di quell’epoca? C’è stato un momento di paura in città?)

Qui non si è sentito tanto. Fiume era periferia, non dimentichiamo che Fiume era periferia della Jugoslavia, dell’ex Jugoslavia.

(C’erano molti operai da fuori anche da Monfalcone?)

Sì, i monfalconesi sono arrivati e sono andati anche via. 

(Lei ne ha conosciuto qualcuno che era venuto da fuori?)

Sì, sì, conoscevo certi che sono venuti al Circolo italiano di cultura però sono andati via. Molti sono finiti sull’isola Calva. 

(Lei andava al circolo italiano di cultura?) 

Sì, sì.

(Quindi anche prima quando era giovane?)

Eh volevo vedere cosa succede, ero troppo curioso. 

(Lei andava a balli, altre…)

Anche a balli, più tardi.

(Andava da ragazzo là, così di giorno?)

Sì, sì, sì di giorno. Insomma mi piacevano le belle ragazze e diciamo che possiamo fare. È una cosa comune tra il suo papà e me, tutti e due [ride].

(Lei quando cominciò a lavorare?)

Allora, ho incominciato a lavorare in parecchi posti così solo per poter sopravvivere e aspettando il turno di poter di nuovo optare, no? Ho tentato anche di scappare con un mio amico, Livio. Abbiamo scelto il momento sbagliato. Quella volta punivano tutti quanti, un mio amico, Giorgio Kovač, che tutti chiamavano Aldo andava con me in classe e aveva il padre che aveva un garage e là a Scoglietto e li venivano tutti quelli dell’UDBA a riparare le macchine no? Lui di notte ha preso una macchina dell’UDBA, si è diretto verso il confine e li c’erano sballamenti anti-carro. Ha passato uno, ha passato il secondo, sul terzo è andato là, è uscito fuori è andato avanti e psssch è tornato nella bara. Ogni tanto tornava qualche amico in bara, cercavano di scappare.

(E lei come ci provò?)

Io e Livio siamo andati giù se non che… dico che abbiamo scelto il momento sbagliato.

(Quand’era? Si ricorda l’anno oppure qualcosa? Quanti anni aveva non si ricorda?)

Dunque non avevo optato ancora perciò ero relativamente giovane. Tra il ’49 e il ’51. Non il ’51 prima.

(’50 probabilmente… Si e ci dica, ci racconti…)

Siamo andati fino a Sesana, sono sceso…

(Col treno?)

Col treno. Io sono sceso con una valigia e camminavamo per strada con una valigia. Gli altri andavano tutti per i prati e dico: “Guarda, se andiamo per i prati ci fregano”. E infatti vedevo che ogni tanto veniva qualcuno e io come che andavo a trovare qualche parente, capisci no? Abbiamo visto la situazione com’è, abbiamo pigliato il treno e siamo tornati indietro.

(E com’era la situazione?)


Brutta. Dunque sapevi subito chi aveva tentato di scappare perché come arrivavi a Fiume ti rasavano a zero. 

(Anche a lei hanno rasato?)

No, a me non hanno pigliato. 

(Lei è tornato al treno direttamente…)

Livio è morto nel frattempo ma povero stava male. 

(E vogliamo parlare dei giorni delle manifestazioni su Trieste quando a un certo punto “Trst je naš“ c’erano le manifestazioni in centro che era nell’ottobre del ’53, non so se si ricorda anche prima ci furono delle manifestazioni quando incominciarono anche a cavar le iscrizioni in italiano, le tabelle italiane. C’erano manifestazioni contro Pella, non so se si ricorda).

Pella sì, sì, in piazza Adria.

(ma lei non vide cosa succedeva?)

No, mi ricordo quando hanno costruito il grattacielo di Fiume. Ero là quando lo costruirono, ero bambino quando l’hanno costruito. Molte cose che sono nate, sono nate più o meno circa quando io ero bambino.

(E che si ricorda di questi momenti, di queste manifestazioni in piazza Adria?) 

In piazza Adria avevano fatto un arco e bisognava passare sotto, io passavo di parte e sputavo. 

(E c’era anche un piccolo detto “Maledetto quel fiumano che passa sotto l’arco partigiano”).

Esatto e mi ferma uno in città, avevo la lingua sciolta, una volta. Hanno messo una scritta sul grattacielo di Fiume, Tito in grande. Uno mi ferma e dice: “Ma cosa?” Veramente non sapeva cosa è Tito, io lo sapevo e come. Dice: “Cos’è sto Tito?” E io gli dico: “Territorio Italiano Temporaneamente Occupato”. Tiè incassa e porta a casa. 

Le prime esperienze di lavoro se le ricorda?
Sì, al cinema avevo lavorato e avevo lavorato prima all’ufficio paghe della direkcija luka centrog grada del porto. 

(E come incominciò a lavorare da loro? C’erano domande? Qualcuno le disse che c’erano possibilità per entrare?) 

Rilasciavo i permessi per andare dal dottore che non era difficile e là lavorava anche Valić, nella stessa ditta praticamente. 

(Questo prima del cinema?)

Dopo del cinema. 

(Il cinema fu uno dei primi lavori?)

Sì.

(Che cinema era?)

Era il cinema-teatro Fenice. Al teatro Fenice c’era Giovanni Scrobogna che era l’operatore. 

(E lei lo conosceva anche prima?)

No ma è interessante una cosa del cinema che pochi sanno, il teatro Fenice era un cineteatro e aveva una particolarità che non poteva sapere nessuno se non lavorava là… Dunque così… la proiezione veniva fatta da dietro capisci? Qua c’era il pubblico, qui c’era lo schermo e veniva proiettato a rovescia nel proiettore, veniva proiettato dall’altra parte perciò era una tela speciale che veniva dipinta in giallo così qualcosa ed è durato quanto è durato. Comunque ho cominciato subito con le parole crociate, ho cominciato con l’EDIT. E con l’EDIT lavoravo con l’orario se non che hanno fondato Panorama nel ’92.

(No, no, prima del ’92.)

No, no, di che anno siamo, ’70? ’52!

E lì ho cominciato con le parole crociate e sono andato avanti. 
(Questa è la rivista Panorama, giusto?)

Sì, questo è l’ultimo. 

(Questo è l’ultimo sì. E so che c’è anche un piccolo aneddoto legato a Panorama di Mondadori, no?) 

Ah sì!

(C’è una lettera d’avvocato ce la racconti un po’)

Dunque scriviamo una lettera nella quale la rivista Mondadori ci dice che dobbiamo [dello stesso nome Panorama]. Sì che dobbiamo smettere con la… cambiare il titolo del giornale perché è lo stesso di quello di Mondadori. Al che noi rispondiamo attraverso all’avvocato, noi, noi… l’EDIT risponde attraverso l’avvocato che il nome Panorama è stato un anno prima di quello che Mondadori avesse fatto. 

(E dopo di ciò Panorama della Mondadori non si fece più viva?)

No, tutto lì è finito. 

(E lei in Panorama cosa faceva?)

Ho cominciato a lavorare in amministrazione e quella volta là la prima direttrice era la Elda Bradičić che aveva preso le consegne da Bruno Bradičić. E da lì dalla piazza Regina Elena, cioè piazza Adria, ci siamo trasferiti al grattacielo assieme con la voce del Popolo. 

(Erano due ditte diverse?)

Sì, praticamente ma tutti appartenevano al gruppo etnico. E Panorama praticamente è un condensato di noi donne… ho lavorato anche… ho fatto sempre con Giudicin il giornale enigmistico, passatempi… Abbiamo smesso dopo e con l’EDIT ho cominciato se non che, in amministrazione, adesso arriviamo al bello, il capo redattore è Giacomo Raunich, uno dei nove redattori che ho avuto io. Nove ne ho avuto, nove, con tutti sono andato d’accordo, era un po’ terribile era. Allora, c’era dentro la correttrice, non mi ricordo come si chiamasse ma spesso era ammalata e avevan bisogno del correttore e come correttore chiamavano me. Hanno visto che l’italiano volere o volare lo conosco diciamo abbastanza bene, modestamente abbastanza bene, facevo le correzioni di Panorama. Tornava la signora e dopo si ammalava di nuovo e di nuovo. Insomma va a finire che prendo io Panorama ma come si faceva prima Panorama? Panorama si faceva… su un vecchio Panorama si stilava perché non si fa come adesso col computer, si faceva il piombo, veniva fatto due volte. Veniva fatto una per le correzioni e una per attaccare perché bisognava fare il menabò, il menabò era il massimo che arrivavo a fare qualcosa. E ho cominciato a fare io e le cose andavano meglio, ho organizzato, ho fatto stampare delle carte per fare dei menabò e così andava avanti. I menabò che avevo stampato, avevano… eh, è difficile spiegare perché sono tutte cose che non si fanno più. Per esempio, la Tore perché ha quel formato? Perché lo facevo sulle stesse mascherine che facevo Panorama. E insomma mi andava la cosa, praticamente mangiavo molto bene. Dopo Raul è venuto Lettis e Giudicin, Lettis era il caporedattore secondo. Mi sono trovato solo in redazione perché Lettis era a casa e Giudicin malato in ospedale e mandavo io avanti Panorama. 

(Lei ha parlato di questa prima rappresentanza)

Eccola qua [mostra una foto]

(Era una prima rappresentanza …)

Della Comunità degli italiani che assiste a… Peschiera del Garda. 

(E chi sono queste persone in fotografia?)

Queste persone sono: il sottoscritto, il professore Corrado Ilijassich e Ferruccio Gravina. 

(Il professor Ilijassich era preside del Liceo? E invece Gravina?)

Era anche in redazione della prima “Tore”. 

(E ci racconti di questo incontro a Peschiera)

Siamo stati accolti molto bene. Lì ho trovato molti amici che conoscevo…

(Ilijiassich era un comunista? Per lui cosa significava andare a Peschiera? E per loro, per gli esuli, cosa significava vedere Ilijassich?)

No, no, Ilijiassich era un comunista di comodo [ride]

(Non era facile tra gli esuli e …)
Hanno capito subito, se non ci fosse stato Ilijiassich il Liceo non sarebbe esistito più.

(Al mausoleo del Vittoriale dove ci sono i cinque fedelissimi di D’Annunzio…)

Manca solo Gigante… Allora arriva, come al solito, il famoso trio: Amleto Ballarini, Stalzer… Perché sai, Amleto arriva da Roma, arriva a casa da Mario Stalzer, andiamo a Fiume, piglia la macchina e vengono a Fiume. E mi chiamano, dice: “Pino, dovemo portar terra sopra per la tomba de D’Annunzio.” [1:12:50]

(Dunque avete preso terra fiumana?)

Allora la prima in città vecchia. Dopo siamo andati fino al palazzo del Governo, là ne ho preso altra, e dopo davanti alla chiesa de… davanti al cimitero di Cosala e lì ho preso altra. E ha messo in macchina e andato via. Loro avevano paura che succede qualche cosa. Dico: “Prendo io la responsabilità”. Io prendevo sempre la responsabilità.

(E quando successe questo?)

  [Ride] Quella volta che abbiamo… Non ricordo, uno dei tanti… C’era la banda dei…

(Era ancora Jugoslavia?)

Sì, sì. C’era la banda degli alpini, la fanfara degli alpini che non avevo mai capito come riuscivano a suonare e a marciare in salita. 

(Ci racconti un altro po’ di questo incontro a Peschiera? Con Ilijiassich, Gravina e con gli esuli? Come andò? Incontro tanta gente che conosceva e come fu l’atmosfera?)

Una bella atmosfera e con molta… poi nel caso mio conoscevano le mie tendenze…

(Si parlava il fiumano?)

Sì, anche Ilijiassich sapeva parlare il fiumano. 

(Conoscevano le sue tendenze ma conoscevano anche le tendenze di Ilijiassich e non ci furono dei momentidi imbarazzo?)
No. Assolutamente no, perché avevano appunto prima avuto certi incontri. Però non era ufficiale l’incontro, a Venezia mi pare si fossero incontrati. 

(Mi parli un po’ della rivista di rappresentanza degli italiani di Fiume “La Tore”)

Guardi, la rivista l’hanno fatta gli entusiasti ma non c’entrava la Comunità degli italiani. La Comunità degli italiani l’aveva presa solo come appoggio, capisci? Ma è stata fatta per gli italiani che vivevano a Fiume. E lì io ho capito certe cose. Prima di iniziare, vi devo dare una cosa, guarda che c’ho messo abbastanza tempo. Sono riuscito a trovarti tutti i numeri de “La Tore” che ho fatto io. In più, l’ultimo numero de “La Tore”. Sono usciti praticamente otto numeri perché due numeri sono doppi e uno è il triplo. Qui il komitet ha detto che è meglio che non stampate in italiano. 

(E perché?)

Chiedi a loro [ride]. Non volevano sapere che si stampi. Stiamo parlando, attento, stiamo parlando… del triplo anno quinto e qual è l’anno quinto… Eh, gli anni settanta, in principio degli anni settanta. ’73 sarà questo qua. I comunisti hanno detto non si stampa. Cioè non si stampa… Quando il komitet diceva che non era il caso di stampare, era logico che non bisognava stampare e loro hanno calato i calzoni e non hanno stampato più. 

(Fino? Stiamo parlando dell’ultimo numero della vecchia serie?)

Esatto.

(Fino al nuovo numero della nuova serie che avvenne quando?)

Avvenne il quindici giugno del ’91. 

(Dunque praticamente l’ultimo numero era del settanta…)

Settanta…tre, mi pare, quattro…

(E dunque, praticamente, dal ’73 fino al ’91?)

Niente. 

(E dal ’91 inizia a uscire la nuova serie?)

Allora, io mi trovavo ogni mattina, mi trovavo con Ettore Mazzieri [1:17:50] e andavamo a bere il caffè. Dopo andavo a lavorare perché andavo a lavorare la mattina e il pomeriggio, no? A un certo punto, dove l’ex bar Roma, sai dov’era? Piazza Dante, qui vendono i giornali, qui è l’angolo. Ettore, penso sia stata una provocazione positiva, lui sapeva che l’unico in grado di stampare, di fare il giornale, ero io. Io era quello che faceva il giornale, libri io non ne facevo, i libri li faceva… però i giornali li facevo io sempre. Parliamo di “Panorama” e la stessa cosa con l’EDIT. Mi dice: “Che bel che saria stampar di nuovo “La Tore””. Guarda che sono testuali parole, eh! “E cosa vuoi che sia stampar! Mi te la faccio de notte, te la faccio”.

(Era la sua risposta?)

Sì. “E bon, falla”. Ci siamo incontrati Egi Barbieri, Ettore Mazzieri ed io. Io avevo già gettato le basi per stampare e abbiamo cominciato a stampare. Questo è il numero uno. Attento, sono riuscito a racimolarti tutti i sedici numeri di “Panorama” non prestarli e non darli a nessuno perché dopo non li trovi più e io non sono in grado di…

(Non mettiamo questo nell’intervista. Però voglio sapere dunque dopo venti anni, su iniziativa di Ettore Mazzieri…)

E’ una provocazione positiva…

(Dunque da una provocazione positiva è lì nato il foglio di rappresentanza della Comunità degli italiani di Fiume. Come avete deciso di avere la stessa identica grafica della precedente serie?)

Come la grafica? Non ti ho capito… 

(L’identico…)

Ah, non è la stessa cosa! 

(Come no? È qui, come non è la stessa cosa!)

Eh no [sorride]. Eh no, m’hanno criticato dall’Italia. “Cosa gave messo rosso para el comunismo?” “No” ho detto “ Mi go messo rosso per l’estremo lembo della bandiera italiana”. Sì, vedi che è diverso? Vedi che è diverso.
(Sì, può mostrarcela? In prima pagina c’è sempre l’opera di Benucci e dove è diverso?) (Il colore è diverso)

Ho tentato di fare la continuazione di questa “Tore”, capisci? Gli ultimi numeri li ho fatti con la bandiera fiumana.

(Con la storica bandiera fiumana. Prego Eric…) (Volevo chiedere ancora una cosa riguardo alle opzioni, volevo chiedere qual era il motivo per cui lei voleva andare via?)

Perché non volvevo più stare qui.

(Ma non voleva stare qui per via del comunismo? O perché non c’era più l’Italia?)

Perché non c’era più l’Italia e per via del comunismo. Mi sentivo italiano il doppio di quello che sentivo prima di essere italiano lo sentivo dopo. 

(E invece il comunismo, quando sono arrivati i partigiani ancora non si sapeva cosa sarebbe successo rispetto al comunismo?)

Si sapeva subito. 

(E avevate paura o…)

Io ero giovane ancora però gli altri avevano paura. 

( E poi dopo, dato che è rimasto a vivere nel comunismo, diciamo l’impressione che ha avuto all’inizio è stata uguale a quella che è stata la Jugoslavia oppure, tutto sommato, non era così tremendo come sembrava?)

Allora, mi piacciono le ragazze, mi trovo una bella ungherese e me la sposo. Lei ha sedici anni e io diciannove. Tutto è andato bene per tredici anni poi abbiamo bisticciato, ci siamo divorziati… del quale ho una figlia, Arnalda.

(Ci racconta qualcosa di Mazzieri? Ci dica qualcosa di Ettore Mazzieri, lei come lo ha conosciuto?)

Eh, beh, lavoravamo insieme. 

(A lavoro l’ha conosciuto?)

Sì, a lavoro. Poi conosceva anche Egi Barbieri che… tante amicizie. Poi era una cosa interessante, tutti e tre avevamo mogli relativamente giovani. La moglie di Mazzieri era cinque anni più giovane di lui, la moglie di Egi era quindici anni e mia moglie quando abbiamo fatto questo, quando abbiamo fatto Panorama, era ventiquattro anni più giovane di me. 

(Mazzieri fu uno di quelli che ebbe l’idea di dare il nome “Quarnero” alla squadra di calcio. È vera questa?)

Come?

(Il nome della squadra di calcio di Fiume, “Quarnero”, era Mazzieri che l’aveva proposto questo? 

Sì ma lui e Renato Ticcio [1:23:46]. Renato Ticcio era anche un altro…

(Giornalista…)

Sì. 

(E si ricorda quando il nome della squadra cambiò in Rijeka?)

Ma no…

(Ci vuole dire qualche altra cosa di Mazzieri, di Gravina, qualche episodio?)

Tutti e due se ne sono andati e che possiamo fare… Io ho 86 ed è venuto anche il mio turno. [ride]



























