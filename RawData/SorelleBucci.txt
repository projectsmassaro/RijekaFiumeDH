Interview with Andra and Tatiana Bucci, made by Gianfranco (March 30, 2019). Transcribed by Angelo Massaro (Feb 24, 2021).

Tatiana: Allora io sono Tatiana Bucci, sono nata a Fiume nel 19 settembre 1937. 
Andra: Io sono Andra Bucci, sono nata a Fiume il 1 luglio 1939. 

(Potete raccontarci la vostra storia?)

Tatiana: La nostra storia ormai possiamo raccontarla certamente, comunque possiamo dire che noi siamo figlie di un matrimonio misto. La mamma è arrivata a Fiume bambina, aveva soltanto due anni, assieme alla sua famiglia dall’Ucraina. E quindi era più o meno il 1910 che nel loro villaggio c’era stato un pogrom e quindi hanno dovuto fuggire. Hanno attraversato tutta l’Europa dell’est fin che sono arrivati a Fiume, si sono fermati qua perché Fiume essendo una città di mare e aveva un porto, i genitori della mamma hanno pensato che in caso di bisogno sarebbe stato più facile fuggire. Si stabilirono qui, si integrarono molto bene, almeno per quello che ne sappiamo e per tutti i racconti che mamma fece, non ebbero nessun problema, crebbero qui finché mamma poi incontro papà. Proprio qui a Fiume. Dai suoi racconti si conobbero proprio sotto la famosa torre del Corso e quindi per noi rivederla adesso è stata anche un po’ emozionante e pensare al loro primo incontro. Poi siamo arrivate noi. Comunque mamma e papà, dimenticavo di dirlo, si sono sposati nel 1935, quando le leggi razziste non erano ancora state emanate, quindi si potevano ancora fare i matrimoni misti. Io poi sono nata nel ’37, Andra nel ’39, e poi quando furono emanate le leggi razziste logicamente i nostri zii perdettero il loro lavoro, un cugino più grande non poté più andare a scuola e dovetti cominciare… credo che avevano aperto una scuola forse alla sinagoga o qualche cosa del genere. E poi, allo scoppio della guerra, papà non era con noi perché papà era marittimo, lavorava per il Llyod Triestino, e quando scoppiò la guerra si trovava nelle acque territoriali inglesi, in Sudafrica, e fu fatto prigioniero. In quanto italiani, perché non erano militari, era una nave mercantile però erano italiani. E papà resto lì, in Sudafrica, dall’inizio proprio della guerra fino alla fine. E noi continuammo a vivere, bene o male, a Fiume. Per quello che riguarda me, ho potuto frequentare la scuola materna però, nell’autunno del ’43, quando avrei dovuto incominciare la prima elementare, non poté più andare a scuola. E poi, in un certo momento, arriva il giorno dell’arresto che era il 28 maggio 1944, assieme a noi a casa si trovava anche la zia Gisella con il nostro cugino Sergio, anche lei sposata con un cattolico e suo marito, però, faceva parte della marina italiana e quando ci fu il ’43 che l’Italia si divise, lui non aderì alla Repubblica di Salò e fu fatto prigioniero in un campo di concentramento in Germania. La zia era sola e quindi venne a stare con noi a Fiume. Quindi quando arrivarono in casa eravamo in otto persone ed arrivarono in seguito a una delazione. Purtroppo la spia era un fiumano, lavorava nella sinagoga e quindi conosceva tutti gli ebrei e tutte le ebree di Fiume. Praticamente tutti gli ebrei di Fiume che sono stati deportati, sono stati come dire… Arrestati sì… in seguito alla sua denuncia. E quindi la sera arrivano a casa, con grandissima confusione, noi bambini eravamo a letto, la mamma viene. Ci veste, senza dirci niente perché penso che forse immaginava… Non sappiamo proprio dire quello che poteva passare per la testa alla mamma, ma una cosa che forse è stata la prima cosa veramente dolorosa che ci ha colpito, e che ci è restata veramente nella memoria molto chiara, che quando siamo entrate, pronte per uscire, la nostra nonna era inginocchiata davanti a quello che probabilmente era il capo di questa spedizione che lo implorava di lasciare noi bambini a casa. La mamma raccontava, però, che assieme ai nazisti erano venuti anche due italiani fascisti. Ci portarono, in un primo momento, a Sussak, non sappiamo dove ma so che era Sussak e anche questo perché ce l’ha detto la mamma… Per tante cose, sono poi cose che ci sono state raccontate, dalla mamma principalmente perché noi eravamo troppo piccole per sapere tante cose. Comunque dopo una notte a Sussak, partiamo per Trieste, per la risiera di Trieste, e Andra continua che la risiera tu te la ricordi molto bene…

Andra: Alla risiera siamo rimaste per qualche giorno anche lì gli adulti sono stati… Io dico adulti ma probabilmente solo la mamma… sono stati interrogati, volevano sapere dov’era l’altra parte della famiglia perché noi in tutto eravamo in tredici. Otto a Fiume e cinque si erano nascosti in un paese che si chiama Grisignano di Zocco, in provincia di Vicenza. Forse la mamma neanche lo sapeva… non penso che la mamma abbia detto, non penso che lo sapesse, forse lo sapeva… non lo so. Sono stati arrestati anche loro ma loro sono stati arrestati già a novembre del ’44, e furono portati prima a Venezia, in prigione e dopo alla risiera di San Sabba. E dopo la Risiera di San Sabba sono partito con forse uno degli ultimi convogli che partiva da Trieste verso Bergen-Belsen. E poi loro sono quasi tutti morti… cioè sono morti tutti, qualcuno in campo e qualcuno… il nostro cuginetto Silvio mentre venivano trasportati da Bergen-Belsen a un altro campo. Zia Carola è morta dopo la liberazione. Comunque, noi stiamo qualche giorno e dopo ci fanno salire su un treno, vagone bestiame, si parte per Trieste da un binario che si trova all’interno della stazione. Adesso c’è anche una lapida che ricorda la partenza degli ebrei da questo punto. E il viaggio è durato probabilmente qualche giorno, la mamma riuscì a scrivere un bigliettino per avvertire la famiglia di papà che eravamo stati arrestati. Questo bigliettino lo buttò fuori dal treno, fu raccolto e fu poi fatto avere alla famiglia. Il viaggio è stato, senz’altro, molto difficile e pesante per noi che eravamo bambini tutto poteva essere. Anche se piene di paura saremo comunque state anche con paura… io non lo so perché non ricordo… ma per i bambini è molto più facile affrontare qualsiasi cosa. Per gli adulti doveva essere durissimo anche perché mi ricordo che nel vagone c’era in un angolo un secchio che serviva per i bisogni fisiologici delle persone. E venivano coperti, quando uno lo usava, con delle coperte. E di questo ho proprio una bella visione chiara. E poi il treno si ferma e siamo arrivate in Polonia ad Auschwitz-Birkenau. Il nostro treno si era fermato all’esterno, i binari che entrano dentro ad Auschwitz che passano sotto la torretta non erano ancora pronti perché stavano allestendo per… che aspettavano un grosso arrivo dall’Ungheria. Noi siamo arrivati all’esterno, ci fanno scendere, il salto è alto perché i vagoni merce non hanno i gradini come quelli passeggeri, e lì in questa Judencamp, la chiamavano Judencamp, c’era una prima selezione, c’è qualcuno che va a destra e qualcuno che va a sinistra. La nonna con la zia, va a destra, e queste persone salgono poi su un camion. Era un camion che era chiuso con il telone e tutti quelli che entrano in campo con il camion vengono gasati subito. Invece noi, veniamo selezionate evidentemente per entrare perché mamma ritengono abile per il lavoro, e noi forse, non si saprà mai la verità perché siamo state salvate alla prima selezione. Forse Menghele c’ha scambiato per gemelle. Forse perché doveva andare così, c’erano posti nella baracca dei bambini o forse perché eravamo figlie di un matrimonio misto e non sapevano bene come comportarsi con queste persone e quindi hanno detto “le facciamo entrare e poi vediamo cosa succede”. Questa è una storia che abbiamo saputo da poco, eh, sul fatto del matrimonio misto che potremmo essere state salvate anche per questo motivo. Entriamo in Birkenau, il cammino è fatto tutto a piedi, un percorso abbastanza lungo, sui tre chilometri, ed entriamo in questo caseggiato che era la sauna [13:47] dove quelli che entravano in campo dovevano subire… dovevi spogliarti, ti tagliavano i capelli, alle donne… facevano una disinfestazione sotto una vera doccia, ti davano altri abiti e poi alla fine, si entrava dentro una piccola stanzettina che era grande come se fosse questo terrazzo, anche più piccola, dove eravamo tutti in fila ma solo donne perché uomini e donne erano separati. Dovevi porgere il braccio sinistro e ti tatuavano il numero e la mamma si fece tatuare per prima, forse voleva anche capire se era doloroso o no, poi venni io e poi mia sorella. Ed erano numeri che facevano non so con che sistema… da dove li prendevano fuori questi numeri forse erano uno dietro l’altro, erano numeri che andavano in fila. E quindi il mio è 76483…

(E il suo invece?)

Tatiana: 76484. Quello della mamma 482… 

(Venite tatuate e che cosa accadde poi?)

Tatiana: A quel momento lì veniamo divise dalla mamma, la mamma si dirige verso una baracca detta quarantena che poi la quarantena non durava quaranta giorni ma poi era comunque destinata di stare dalla parte logicamente del campo delle donne. Noi invece ci portano nella baracca cosiddetta dei bambini e dei gemelli in particolare, anche se non eravamo tutti gemelli poi in quella baracca. Era la baracca numero 1 che si trovava sempre nel reparto delle donne, proprio al limite del campo. E lì ricomincia la nostra vita, Sergio dopo un po’ ci raggiunge anche lui perché lui aveva fatto tutta questa fila che Andra ha appena raccontato assieme agli uomini. Perché anche se erano bambini maschi, venivano comunque separati dalla mamme e lui viene nella nostra baracca poco dopo. Sì, probabilmente dopo perché siamo passate prima noi donne e poi dietro di noi sono venuti gli uomini. E c’erano dei letti a castello e ognuno di noi aveva il suo lettino, forse saprà come dormivano gli adulti è tutta un’altra cosa. Noi un po’ di conforto in più ce l’avevamo se non altro perché ognuno aveva il suo lettino, il materasso era quello che era, la coperta praticamente inesistente, ma comunque noi, la cosa stranissima ci siamo abituate prestissimo a quella vita. Forse appunto perché eravamo bambini piccoli e non ci rendevamo conto di quello che stava realmente succedendo là. Perché io non so quando l’ho capito che ero ebrea, perché prima non lo sapevo neanche di essere ebrea. Di essere, tra virgolette, diversa da qualcun altro. Ma l’ho capito lì, non so quanto tempo dopo veramente. Devo averlo sentito blokove [17:43] che avranno detto qui ci sono soltanto ebrei o la maggior parte delle persone sono ebree. Quindi, nella mia testa, nel mio cervellino di bambina ha voluto dire che anche noi siamo ebree e dobbiamo avere questa vita. Che poi non era vita era morte. 

(Mi scuso che la interrompo, mi ha detto prima che ha scoperto di essere ebrea ad Auschwitz. Gli ebrei a Fiume erano ben integrati nella società?)

Tatiana: Sì, sì. Sì, gli ebrei erano ben integrati però io non mi ricordo di essere stata in sinagoga da bambina, sinceramente non me lo ricordo. La nonna la frequentava regolarmente perché forse era la più praticante della famiglia, per quello che ne so io, crescendo, mamma soprattutto, non dico niente per i suoi fratelli, andava in sinagoga per le feste comandate. Un poco come fanno anche i cattolici per Natale, Pasqua, e tante cose così. E quindi io non mi ricordo di essere stata in sinagoga o di aver assistito a delle cerimonie. Quindi vivevo senza sapere di essere ebrea, poi non ha nessun significato per un bambino la religione. Poi che cosa vuol dire essere ebreo, essere cattolico o essere musulmano? Siamo tutti degli esseri umani, punto. 

(Volevo chiederle ha qualche ricordo della Sinagoga di Fiume?)

Tatiana: No. Solo per averla vista in qualche fotografia. 

(E da bambina non se la ricorda assolutamente?)

Entrambe: no.

Tatiana: Di Fiume, noi ricordiamo l’appartamento e la nostra strada, in via Milano. Non ricordo che alla fine c’era quel grande palazzo, quello non me lo ricordo, ma per il resto la strada è come quando c’abbiamo abitato noi e non ricordo altro di Fiume.

(Giocavate in strada?)

Tatiana: Sì, giocavamo molto in strada. 

(Con altri bambini…)

Tatiana: Andavamo al mare. 

(Dove scusi?)

Tatiana: Credo a Cantrida. Ma non lo ricordo, lo so da fotografie che abbiamo. Per giocare, io ho frequentato l’asilo, la scuola materna. E li ho delle fotografie anche che lavoriamo, un po’… credo i bambini nel giardino ci fanno lavorare, per modo di dire, scaviamo un po’ la terra… son delle fotografie, ne ho tre o quattro di fotografie della scuola materna. E il ricordo che ho soprattutto della scuola è quando un giorno la mamma venne a prendermi con molto ritardo e la maestra aspettò che arrivasse assieme a me, fuori la scuola, sedute sui gradini davanti al portone della scuola. Piangevo disperata perché pensavo che la mamma mi avesse dimenticata. Invece poi, in campo, e forse anche durante il viaggio, nessuna delle due si ricorda di aver pianto. Quindi è una cosa che mi sembra strana, soprattutto quando ci hanno separato dalla mamma, non aver pianto. La mamma purtroppo non è qui per dircelo perché c’avrebbe visto…
 
Andra: Noi a casa non si parlava mai di niente, di queste cose… è difficile ricordare certe cose, è difficile dire… E la vita inizia, ci si adatta, come ha detto mia sorella, con gran velocità, non ricordiamo tante cose perché non ricordiamo la quotidianità come tutti gli altri sopravvissuti, ma ricordiamo ad esempio il freddo, ricordiamo la neve, mi ricordo che giocavamo a palle di neve, ricordiamo che non c’era l’erba. Nell’autunno c’era grande fango con le piogge e noi bambini non subivamo l’appello, e si usciva dalla baracca al mattino quando tutti gli altri prigionieri erano già andati a lavorare. E si rientrava prima che i prigionieri rientrassero da lavoro. Quindi questo era anche un motivo per cui molti sopravvissuti hanno continuato a dire, ad Auschwitz e a Birkenau non c’erano bambini. Perché a noi bambini li potevano vedere, prima di tutto, le donne che eravamo nel settore delle donne. E poi le donne che erano vicine alla nostra baracca. Quelle che erano un po’ lontano, loro non potevano muoversi, non potevamo muoverci noi bambini. Siccome noi non ci muovevamo quando erano… Quindi questo è il motivo per cui hanno continuato a dire tantissimi testimoni che i bambini non c’erano. E noi siamo la prova vivente che invece i bambini c’erano. 

(Altri bambini, ebre di Fiume, li avete incontrato?)

Andra: No, perché non ricordo che ci fossero bambini italiani lì con noi. C’è stato Sergio finché è stato con noi ma non ricordo di altri bambini. Devo dir la verità che non ricordo i volti di questi bambini, ricordo che c’era un bel numero di bambini ma non tantissimi. Saremo stati, in quella baracca, forse una quarantina, cinquanta, ma non di più. E quindi era un piccolo numero, io non ricordo proprio. 

Tatiana: Poi dicono sempre… Per lo meno gli storici dicono che il numero dei bambini variava come anche nelle baracche delle persone. Secondo come si arrivava, se morivano o se non morivano e allora anche una delle ragioni per le quali forse Sergio, soprattutto, sia stato scampato alla prima selezione, potrebbe essere anche che c’erano posti letto nella baracca, quindi il numero dei bambini variava. 

Andra: Se c’erano posti letto nelle baracche magari si salvava qualche adulto in più…

(Se erano abili al lavoro…)

Tatiana: Sennò andavano comunque alle camere a gas, perché erano comunque destinati tutti a finire nelle camere a gas. Anche perché dopo pochi mesi di “soggiorno” [fa il gesto delle virgolette] in quel luogo uno non era più in grado di lavorare. Poi ci si ammalava, si moriva di freddo e di tante cose.

(E voi come passavate la giornata? Se avete qualche ricordo…)

Andra: Insomma ricordi precisi di tutta una giornata, no… Sappiamo che si usciva la mattina, che giocavamo, che si girava intorno per il campo. C’erano sempre questi cumuli di cadaveri. Stavamo parecchio tempo, io dico parecchio poi non so se fosse tanto, con questa blokova quella che c’ha dato qualcosa in più da mangiare o da vestire perché si era affezionata a noi anche questo è un punto interrogativo. Io mi ricordo di essere stata abbastanza con lei, magari non è vero, però mi ricordo andavamo dov’era lei che lei non era la blokova della nostra baracca ma di una baracca delle donne. E mi ricordo che andavamo dov’era lei appunto con queste prigioniere ed erano davanti alla loro baracca, le metteva in punizione, le metteva in ginocchio sulla ghiaia e stavano con le braccia così [divaricate] e sulle mani erano appoggiati dei mattoni. Ma dovevano stare in questa posizione per delle ore. Insomma se tu provi a stare così, anche soltanto cinque minuti, crolli… E lei ci diceva sempre che noi non dovevamo stare vicino a queste persone perché erano state cattive, erano piene di pidocchi e si girava così.

Tatiana: Si giocava soprattutto con le palle di neve…

Andra: Perché quello che ricordiamo noi sempre è il grande freddo, non certo la primavera ma anche se siamo state anche a primavera però la primavera non era la primavera con l’erba, non c’era niente assolutamente… 

Tatiana: Quando siamo ritornate poi per la primissima volta a Birkenau, erano i primi anni novanta, e ci siamo andati con il CDEC, Centro di documentazione ebraica di Milano, per testimoniare perché poi hanno fatto anche un film che si chiama “Memoria”. E li temevamo di avere veramente qualche problema nel tornare. Avevamo paura di tornare. E invece, per fortuna, non è stato traumatico perché non era l’Auschwitz che noi ci ricordiamo. Quando ci siamo arrivate, doveva essere tra maggio e giugno, non ricordo bene, dovrei guardare sui nostri documenti. E faceva molto caldo, veramente molto caldo. C’erano l’erba, anche abbastanza alta, c’erano i fiorellini, si sentivano cinguettare gli uccellini, le farfalle, quindi non siamo ritornate diciamo in quello che era stato il nostro campo. Ed è stata sicuramente una fortuna che sia stato così perché non avevamo avuto quel trauma di cui avevamo tanta paura, l’abbiamo superato in questo modo ed è stato sicuramente un bene. 

(Proseguiamo nel racconto, arriva Gennaio, il 27 gennaio 1945, l’armata russa entra e che cosa accade?)

Andra: Beh, senz’altro ce l’avranno detto che era finita la guerra però anche questo proprio non ricordo… Forse c’avranno detto “Siete liberi” ma per un bambino anche questo… Io mi ricordo che cambia un po’ l’atmosfera del campo, nel senso che c’è un grande movimento di camion, di macchine, ci sono degli uomini che girano per il campo, che ci sorridono, che ci offrono da mangiare. Hanno un altro colore di viso e questo c’ha fatto capire insomma che qualcosa era finito. Forse avremmo anche gioito, gridato, non so ma non ricordo assolutamente… Ricordo questo, un militare che era seduto su una macchina e che tagliava del salame. Sulle sue ginocchia aveva la tavoletta… tagliava il salame e noi bambini che eravamo intorno alla sua macchina che per me era una Jeep, ci offriva delle fette di salame. Per me la libertà è stata quella, la fetta di salame. Ci han detto che siamo stati più di qualche giorno che ci hanno trasferito da Birkenau ad … [31:30], e poi da lì a Katowice, anche lì forse siamo state un po’ di tempo e poi dopo c’hanno portato a Praga. Al centro di raccolta dove penso c’erano anche i bambini orfani che hanno trovato per strada perché era fatto anche questo dalla Croce Rossa Internazionale. Lì abbiamo incominciato ad andare a scuola…

(A Praga?)

Andra: Sì, a Praga. E a Praga siamo rimaste diciamo dalla liberazione ad Aprile del ’46, quando c’hanno chiesto “chi di voi è ebreo?” E abbiamo alzato la mano in cinqu, due vere gemelle, un bambino un po’ più grande di noi e noi due. 

Tatiana: Sì, però quando siamo arrivate a Praga, noi eravamo le uniche due italiane. Abbiamo dimenticato la nostra lingua e abbiamo incominciato a parlare ceco. E in campo parlavamo già il tedesco, tra l’altro il tedesco era diventato sicuramente la lingua veicolare tra i bambini. E quindi siamo lì, impariamo il ceco, andiamo a scuola, una grandissima scuola appunto finché non succede quello che dice Andra… E quando dopo questa, chiamiamola, selezione, ci prepariamo per partire, sappiamo dopo che siamo arrivate in Inghilterra con un volo su un aereo militare. Arriviamo in Inghilterra, che era questo posto dove siamo arrivate un villaggio, in un piccolo paese che si chiama Lingfield che si trova nel Surrey… che non è poi molto lontano da Londra, perché poi ne mesi che seguono andavamo spessissimo a Londra… per vedere tutte le cose che si potevano vedere a Londra, accompagnate logicamente dalle nostre assistenti di Lingfield… Arriviamo in questo cottage che era una pura meraviglia, non lo vediamo molto bene perché arriviamo di sera, ma insomma poi era una cosa meravigliosa… C’erano tante donne ad aspettarci, siamo accolti veramente da subito come se ritornassimo in famiglia e la prima cosa che fanno queste persone, ci portano in quella che era la sala giochi di questo centro. La sala giochi per noi è stata una cosa… lì siamo rinate. Siamo rinate praticamente immediatamente perché era da quando avevamo lasciato casa, fine marzo del ’44 e qui siamo già ad aprile del ’46, erano passati due anni e non avevamo più visto un giocattolo, quindi ci siamo veramente trovati in un ambiente che avrebbe dovuto essere per tutti i bambini del mondo anche se purtroppo nessuno di noi aveva più una mamma e un papà. E ci siamo sentite amate, io ho capito che c’erano delle persone che si sarebbero occupate di noi come se fossero state la nostra mamma, e in un certo senso lascio andare mia sorella che invece era sempre stata molto vicino a me durante tutto il tempo della nostra prigionia a Birkenau che era poi durata la bellezza di dieci mesi che non è poco. E lì incomincia una vita, direi, spensierata e felice. A ognuno di noi è assegnata una specie di zia che ci viene a trovare, che ci portano i regali… A ognuno di noi viene anche assegnato un giorno approssimativo di compleanno perché noi sapevamo come ci chiamavamo e non ricordavamo quanti anni potevamo avere. Sapevamo il nostro nome e il nostro cognome. Ci siamo dimenticate di dirlo prima, lo diremo tra poco… E quindi io abbandono, in un certo senso, mia sorella e mi riprendo la mia infanzia che purtroppo ad  Auschwitz tutti i bambini, grandi o piccoli, avevano sicuramente perso. Andiamo a scuola, impariamo un’altra lingua, l’inglese… Ci insegnano anche l’ebraico, avevamo imparato tante canzoncine in ebraico perché l’idea era che avremmo dovuto tutti… eravamo circa una ventina tra maschi e femmine, bambini piccoli e anche adolescenti, eravamo circa una ventina, avremmo dovuto andare tutti in poi quello che era la Palestina di allora. Israele non era ancora nato. E invece noi poi abbiamo avuto la fortuna che i nostri genitori non erano morti, come pensavamo perché avevamo detto questo che i nostri genitori erano morti quando siamo arrivate lì perché siamo state interrogate, abbiamo raccontato quello che potevamo ricordarci, e la cosa avrebbe potuto anche essere vera… E invece mamma e papà si sono ritrovati dopo. Dopo la guerra la mamma era stata trasferita in un campo di lavoro in Germania, quindi è stata liberata dagli americani. Papà ha fatto ritorno dall’Africa, zia Gisella che invece era rimasta ad Auschwitz fino alla fine aveva fatto la marcia della morte, è stata anche lei liberata dai russi. Suo liberato liberato anche lui dagli americani, si trovava in Germania. Insomma si sono ritrovati tutti e quattro e si sono messi subito alla nostra ricerca finché sono arrivati a noi. Sergio logicamente era sempre introvabile. E però, prima di comunicarci che i nostri genitori ci stavamo cercando, c’è stato un lungo scambio di corrispondenza tra la direttrice Alice Goldberg e i nostri genitori perché per loro era difficile pensare che non potessimo non essere più… essere orfane. E allora la mamma si ricordò una cosa importantissima che fece quando eravamo ancora a Fiume prima della deportazione, ci avvicinava alla foto che li ritraeva il giorno del loro matrimonio per dare il bacio della buonanotte a papà e questo succedeva tutte le sere da quando papà se ne era andato. E questa fu la cosa veramente importantissima che quando questa foto ci fu mostrata prima a me e poi alla Andra, separatamente, perché così non eravamo influenzate dall’altra ovviamente. E ci fu detto i vostri genitori sono vivi, vi stanno cercano e così insomma è stata veramente la prova del DNA d’allora. Ecco non si può dire altro, veramente è stato favoloso perché siamo diventate davvero al centro dell’attenzione di tutti. E tutti gli altri bambini hanno avuto anche loro la speranza che forse avrebbero potuto ritrovare la loro famiglia e invece di tutti quei bambini noi siamo state le uniche due. Fortunate ad aver ritrovato poi mamma e papà il che è una cosa veramente eccezionale. 

(Vi ricongiungete con i genitori nel?)

Andra: Nel dicembre del ’46. 

Tatiana: Due anni e mezzo dopo la deportazione.
(Tornate a Napoli…)

Andra: No torniamo a Roma e da Roma…

(Giusto, scusate)

Andra: E da Roma andiamo a Napoli per conoscere Mario, il fratello di Sergio che è nato nell’agosto del ’46, e stiamo qualche giorno a Napoli e poi da Napoli facciamo viaggio per Trieste. Per conoscere papà che era uno sconosciuto… [ridono d’ironia] Quindi era stata una bella avventura perché mentre il viaggio che abbiamo fatto da Londra a Napoli, abbiamo viaggiato in un treno di superlusso, e il viaggio che abbiamo fatto Napoli-Trieste, è stato un viaggio disastroso, pieno di disagi, di problemi perché era terza classe e il vagone era in legno. Le seggiole e tutto era in legno, durissimo, un viaggio lunghissimo ma comunque siamo arrivate a Trieste. Che poi è diventata la nostra città, siamo andate a Fiume con la mamma, e credo verso gennaio… del ’47…Per fare l’espatrio e per portare via le cose che si erano salvate della casa, e siamo rimaste un po’ di tempo a Fiume non so quanto. E ci ricordiamo che siamo andate a Tersatto con la sorella di papà e abbiam visto queste donne che facevano queste scale che erano abbastanza ripide con le ginocchia. 

Tatiana: L’altro giorno siamo arrivate comode in macchina e la scala non l’abbiamo vista, ci è stata indicata, non si vedeva la scala [sorridono entrambe] 

Andra: E poi Trieste è diventata la nostra città e abbiamo avuto una vita più che normale, con tanti disagi dopo la guerra, pochi soldi, nessuno ci ha mai chiesto niente… La mamma quando era tornata che le chiedevano dove sei stata e lei raccontava la sua storia, le dicevano: “Ma cosa stai a raccontare? Non è possibile” e così ha smesso di parlare. Con noi non ha mai parlato o pochissimo, ha detto veramente pochissime cose di quello che era successo là. A noi forse avrà chiesto, ma io non ricordo di averle mai raccontato niente di Auschwitz, noi parlavamo soprattutto di Lingfield. Qualcosa di Praga ma soprattutto dell’Inghilterra. 

(E col babbo invece? Il babbo vi chiedeva?)

Andra: No.

Tatiana: No, più di tanto no. Però so io che abbiamo raccontato alla mamma però diciamo che si è parlato poco… perché la mamma voleva rimuovere tutto ed è anche normale che fosse stato così. E penso anche che il fatto che quando ha parlato, perché le è stato chiesto “raccontaci dove sei stata” e che nessuno le ha creduto, quello sicuramente l’ha fatta chiudere in se stessa, come è successo alla maggior parte dei sopravvissuti. Si sa tutto di Primo Levi perché lui l’ha scritto nel suo libro “Se questo è un uomo”, però è successo praticamente quasi a tutti per quello che sappiamo che abbiamo conosciuto. A tutti la stessa cosa che quando raccontavano, nessuno gli credeva. E allora nessuno ha poi parlato finché non si è incominciato poi ad aprire con le varie associazioni tipo Spielberg, il CDEC, hanno cominciato a cercare i sopravvissuti per farli parlare. Ecco, allora tutti hanno incominciato ad aprirsi. 

Andra: Hanno dovuto trovare un qualcuno a cui dare la loro memoria perché magari avevano fiducia in quella persona. Mia figlia grande ha fatto il liceo linguistico a Trieste e quando c’è stato forse il processo di Eichmann, o dopo, non mi ricordo… Ben, un qualcosa, la Rai di Trieste è venuta a casa per intervistare la mamma e quindi mettono sottosopra un po’ il soggiorno tutto quanto, perché quando viene la televisione… apparecchi, luci, e tutte ste cose qua, quando hanno finito di mettere tutto, dicono: “Allora signora Bucci ci vuol parlare della sua esperienza?” Lei disse: “No”

Tatiana: Poi dopo ha parlato

Andra: Poi l’hanno lasciata un po’ più tranquilla, hanno bevuto il tè, il caffè, e poi ha parlato. Poco però ha parlato. Però, per dire, a volte bisogna 

(Prendere altre vie…)

Andra: Sì. Alla larga, prendere la strada più lunga per arrivare dove vuoi perché non è semplice. 

(Mi stavate prima dicendo che i genitori hanno scelto nel ’47 l’espatrio, giusto?)

Entrambe: Sì.

(Fiume era già jugoslava?)

Tatiana: Eh sì, Fiume era diventata subito jugoslava.

(C’era un motivo? Non volevano più restare qui?)

Tatiana: Beh, sicuramente perché c’era il comunismo d’allora. Tito era ancora molto alleato con Stalin, non era un comunismo all’acqua di rose. Quello è il motivo per cui hanno lasciato Fiume.

Andra: Perché sì, non erano di quelle idee politiche. 

Tatiana: La maggior parte della gente… degli italiani se ne sono andati per quel motivo lì.
(Non tutti hanno avuto la possibilità di optare. A molte persone non era stato permesso.)

Tatiana: Sì, io non so perché abbiamo avuto questa possibilità già nel ’47, forse perché papà aveva trovato da lavorare con gli alleati a Trieste? Potrebbe essere un motivo. Perché papà ha lavorato per il comandante del porto inglese di Trieste finché poi, qualche anno più tardi, ha incominciato a  navigare.

(Benissimo, avviamoci verso la fine, un altro capitolo molto doloroso per voi è il cuginetto Sergio De Simone…)

Tatiana: Eh sì, quella è la cosa più dolorosa per noi. È successo… c’eravamo ancora nel campo, adesso sappiamo anche quando sono partiti che ci sono dei documenti… noi abbiamo le fotocopie di quando sono andati via Sergio e gli altri bambini. Ed era il 29 novembre del ’44, la famosa blokova, della quale abbiamo già parlato…

(Che vi aveva preso in simpatia…)

Tatiana: Che ci aveva preso in simpatia. Forse ci voleva anche un po’ di bene, non solo simpatia penso. Si perché altrimenti…

Andra: Non avrebbe avuto delle attenzioni per noi. 

Tatiana: Quindi ci dice: “Vi raduneranno, vi chiederanno se volete raggiungere la vostra mamma, voi dovete rifiutare quest’offerta.” Noi lo dicemmo a Sergio perché questo è un episodio veramente chiarissimo nel nostro ricordo, lo diciamo a Sergio ma Sergio non ci dette ascolto e purtroppo quando questa domanda ci fu effettivamente fatta Sergio fece questo maledetto passo in avanti, perché c’era uno pseudo-medico che lavorava nel campo di concentramento di Neuengamme ad Amburgo, aveva bisogno di venti cavie. Di dieci maschi e dieci femmine per i suoi esperimenti sulla tubercolosi e le ghiandole linfatiche e chiese questi bambini a Mengele che aveva fatto già gli stessi esperimenti sugli adulti però non ebbe nessun risultato. E Mengele glieli concesse e questo fu un espediente per far andare via i bambini veramente felici perché penso… è sicuramente così che se non fosse riuscito ad avere il numero di bambini richiesto, avrebbe sicuramente pescato nel gruppo e magari lì avremmo potuto avere qualche problema, un distacco doloroso tra… anche tra due bambini che semplicemente si erano legati da amicizia tra di loro per esempio. Questo non fu necessario, quindi i bambini se ne andarono felici incontro alla mamma e invece, purtroppo, andarono incontro alla morte. Furono dolorosamente sperimentati… C’erano degli assistenti, uno era in particolare un medico francese, anche lui lì a Neuengamme, e altre persone che fungevano da infermieri che cercarono in qualche modo di aiutare questi bimbi… e noi eravamo già liberi e il 20 aprile del ’45, prendono questi 20 bambini più le persone che li avevano assistito e non lo so perché anche qualche prigioniero russo e li portano nella scuola di Bullenhuser Damm, nello scantinato, dove sono uccisi. Non so se cominciano con gli adulti o con i bambini, ma non ha molta importanza questo. I bambini prima di essere impiccati a dei ganci di macellaio – che è una cosa orribile – vengono sedati, poi li appendono a dei ganci di macellaio e qualcuno di questi bambini è talmente leggero che per morire deve essere tirato per le gambe. E questa è una storia molto lunga che è stata scoperta poi, credo fine anni ’50/inizio anni ’60, da Günther Schwarberg perché erano stati trovati dei documenti… Mario, nostro cugino, la conosce perfettamente questa storia anche perché lui ha avuto anche il coraggio di leggere i libri che parlano di questa storia. Noi i libri ce li abbiamo, anche tradotti in italiano perché sono stati scritti da Schwarberg in tedesco, poi per l’italiano li ha curati la professoressa Mariapia Bernicchia. I libri ce li abbiamo però non abbiamo mai avuto il coraggio di leggere questa storia perché ci fa troppo male già sapere questo poco che sappiamo. Ma il fatto che Schwarberg sia stato un tedesco, era giovane, ha avuto molte difficoltà in quegli anni a parlare di queste cose. La Germania non è era ancora pronta come lo è oggi che ha fatto i conti con il suo passato. E quindi ebbe molte difficoltà ma comunque continuò nel suo lavoro, riuscì in parte a far processare, condannare qualche colpevole e la cosa più importante, ai nostri occhi, che fece, è quella di fondare questa associazione di Bullenhuser Damm che ci permette di avere un luogo di preghiera, se vogliamo, per andare a ricordare i venti bambini. Lo scantinato della scuola è diventato un magnifico, se si può dire, no perché effettivamente è un bel museo didattico molto importante e ogni bambino ha la sua teca che gli è dedicata. E soprattutto quello che mi fa bene, diciamo, quello che han fatto è questo giardino di rose bianche con le lapidi dei venti bambini su un muro che separa la scuola dalla strada e che porta la foto, con il nome e la data di nascita e di morte. Per noi è come andare al cimitero e questo l’abbiamo grazie a Günther che per me è stato fondamentale veramente nella mia crescita perché m’ha fatto capire che non tutti i tedeschi erano nazisti. E poi ultimamente penso anche che non tutti gli italiani erano fascisti ed è grazie a lui che sto sicuramente meglio. 

(Siete state a Fiume per la posa delle pietre d’inciampo, che cosa ha rappresentato per voi?)

Andra: Rappresenta… Non è un chiudere un capitolo ma per me era come se tornassero a casa. Le persone che non sono tornate, in qualche modo, le fai ritornare, le fai rivivere. E magari quelli che passeranno domani potranno interessarsi e chiedere chi erano e perché quelle pietre. 

(Nelle due lingue italiano e croata)

Andra: Sì, sì, ma è giusto così. Adesso Fiume è Croazia, prima era Jugoslavia, adesso è diventata Croazia ed è giusto così. 

Tatiana: Prima ancora era austroungarica [ride], le nostre terre hanno molta storia… 

(Grazie per la vostra testimonianza, è stata molto preziosa)





 

