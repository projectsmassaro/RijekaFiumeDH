(Nome, cognome, dove è nato.)

Furio Varljen, nato il 5 maggio del ‘57 nel cosiddetto rodilište che sarebbe, praticamente, sopra via Pomerio, dove siamo nati tutti noi fiumani. Nato di domenica, il 5 maggio, per cui poca voglia di lavorare. 

(Le famiglie?)

No, la famiglia è molto complessa come sempre risulta dalle nostre parti. Mia nonna, parliamo da parte materna, è nata a Cormons. 

(Che cognome aveva?)

Pizzulin ed è tipico il cognome. Sono veramente fiumani. Loro avevano a Fiume, per cui sua mamma... cioè sua mamma... suo papà... sua mamma viene da Gorski Kotar perché è il momento in cui... Dimmi.

(I Pizzulin vengono da Cormons a Fiume in che periodo?)

No, questo parliamo sempre nell’esplosione della città di Fiume. Parliamo dei primi dell’Ottocento. Cosa interessante di mia nonna, che vorrei sottolineare, lei nasce a Fiume. Non aveva grande propensione ai viaggi, eppure senza mai muoversi da casa sua... la casa nostra dove noi abbiamo vissuto è di dieci anni prima della rivoluzione francese, cioè viene costruita nel 1779, ed era invece una fabbrica di fiammiferi, sarebbe ex via Germania, poi via Trieste, sempre numero 54. E la nonna è vissuta sempre là pur cambiando quattro cittadinanze. Non muovendosi ha cambiato per quattro volte lingua, a scuola, ha scuola ha imparato l’ungherese perché era il momento in cui Fiume era “corpo separato” della corona ungherese. Lei furlana, da parte del papà, la mamma era di Gorski Kotar, poi ha trovato mio nonno che in effetti lui era sloveno, che veniva da Villa di Nevoso, fabbro maniscalco perché a Fiume in quel momento serviva gente che sapesse lavorare i metalli e gli sloveni sono quelli che hanno un’antica conoscenza dei metalli e delle armi. 

(Questo sempre prima della “Grande guerra”?)

Sempre prima della “Grande guerra.” Parliamo del momento di espansione di Fiume, Fiume, con la fine della prima guerra mondiale, finisce tutta la sua area di Fiume. Dopo di che c’è soltanto un degrado, non culturale perché la città, in effetti, nel periodo dopo la prima guerra mondiale vive però di rendita. Io da cultore, per esempio delle scienze, posso dimostrare che in città sono nati scienziati di calibro internazionale ma perché? Perché erano delle scuole ad altissimo livello che li avevano preparati a poter essere quello che poi sono stati. Parlo sempre di De Martini e perché parlo? Perché è una cosa molto importante: è stato uno dei maggiori scienziati del ventesimo secolo. Lo parliamo in maniera assoluta, cioé parliamo di un genio. Quale è stata la sua sfortuna? Di essere nato a Fiume. Lui non appartiene a nessuno. Tutta la sua vita, tutto quello che ha fatto, praticamente tranne per chi si occupa... ma si occupa molto concretamente di scienza sa il suo valore... Io, per esempio, a Fiume non c’è niente che ricordi della sua presenza... né una via, non c’è niente.

(Lui si era occupato di cosa?)

Lui era soprattutto matematico, però, era ingegnere e la sua grande idea era stata... non la sua grande idea, il suo grande talento era quello di riuscire a vedere in formule matematiche quello che poi erano dei corpi fisici. Per esempio, aerei nella fattispecie e quale era stata la sua sfortuna? Come molti delle nostre parti, lui ha combattuto nel fronte orientale ed è stato catturato dai russi. Per cui lui ha vissuto la rivoluzione russa, in primis, e lui, anzi, si è innamorato della rivoluzione russa. Per cui quando lui è ritornato in città, la città di Fiume è stata il fulcro di questo tipo di ... i fiumani hanno fatto anche la rivoluzione delle bocche di Cattaro. Parliamo dei marinai, parliamo di gente di una classe operaia che era molto cosciente di quella che era la sua, diciamo, posizione anche all’interno della società. E faccio l’esempio di De Martino, De Martino, per esempio, nel ‘22 è stato tra i fondatori del partito comunista italiano a Livorno che non è stato però neanche ricordato. Dopo, per evitare che finisse in galera, lui fu fatto scappare nell’Unione sovietica. In Unione sovietica, lui divenne uno dei maggiori progettisti aerei. Fatto sta che... parliamo soltanto di lui... finì in disgrazia perché purtroppo essendo, fra parentesi, italiano, venne, per così dire, messo in campo di concentramento. In un campo di concentramento molto particolare che gli permetteva di lavorare di più. Fatto sta che lui, per esempio, conosceva tutti i capi russi. Per esempio, conosceva anche Berija. Un aneddoto parla di Berija, venne a visitare questo istituto... che era in effetti il campo di concentramento dove lavorava... e Martini gli chiese: “Berija, ascolta, io non ho fatto niente e mi trovo qua.” E Berija gli rispose: “Sei vivo. Vuol dire che so che non hai fatto niente sennò saresti morto.” Il bello è che, per esempio, lui era grande amico di Pontecorvo, del fisico che poi passò dalla parte dei russi. E io so soprattutto di lui dagli scritti di Pontecorvo che è molto interessante. Ecco, un fiumano che così è sconosciuto a tutti, eppure è stato uno dei geni del ventesimo secolo. E come lui tanti altri orfani di questa città, in effetti, perché? Non lo so, perché nessuno ha voluto entrare in quella che è una storia che non sia una storia nazionale ma che sia una storia di persone umane. Come ho detto le mie origini sono varie.

(Lei diceva che facevano parte di Cormons i Pizzulin, di Ilirska Bistrica-Villa del Nevoso...)

Tu dovresti dire proprio Knežak il posto giusto.

(E dall’altra parte?)

Dall’altra parte ci sono quei drammi che fanno parte della nostra, del nostro essere perché io so chi è mia nonna ma non so chi è mio nonno perché fa parte di una storia segreta della famiglia; che non si parla perchè fa parte di un periodo molto burrascoso. Nota bene, nota bene, qua adesso farò un piccolo... anche se so benissimo che per esempio quella parte della mia famiglia erano molto impegnati anche da un punto di vista politico. Fatto sta che sicuramente mia nonna conobbe Tito nel suo periodo che lui stava a Porto Re. E Tito conosce...

(E come si chiamava?)

Varljen, lei Varljen, per cui non ho un nonno Varljen. Hai capito?

(Varljen, la mamma del padre?)

La mamma del padre. 

(E si chiamava di nome lei?)

Egidia. 

(E veniva da sopra Volosko?)

Tutti i che porta questo cognome deriva da i Varljen. Tu devi sapere che i Varljen hanno una storia in regione. Una storia brutta. Perché se tu chiedi alle popolazioni del posto, dei Varljen ti diranno: “Mamma mia, gran brutta gente.” In effetti, nomea di essere vampiri.

(Dice che venivano dalla Transilvania?)

Loro sono originari della Transilvania e loro praticamente costruivano castelli, riparavano, eccetera. Per cui non parliamo di una... probabilmente è una popolazione molto più... di varie famiglie però facevano questo di mestiere. E fatto sta che anche loro, praticamente, hanno vissuto così fino alla venuta di Napoleone, logicamente Napoleone ha subito interrotto questi diciamo privilegi e ha raso a suolo la fortezza, di cui adesso resta soltanto il topononimo “Fortiza,” dopo di che la famiglia si è un pochino sparpagliata e allora è rimasta la leggenda del tesoro... perché quelli che certamente facevano... prendevano la decima di chi passava sulla strada, dovevano aver messo da parte anche dell’oro e ci sono state diverse spedizioni anche alla ricerca del famoso oro dei Varljen che sono state... agli inizi del Novecento; ma parliamo anche di vere spedizioni alla ricerca del famoso oro dei Varljen che è da qualche parte tra Volosca e il Monte Maggiore. Comunque torniamo a quella che è la nostra storia, questi poveri diavoli che si sono trovati in questa città, si sono trovati in un momento in cui la città ha avuto uno sviluppo estremo. Ricordiamoci che questa città è stata il centro di quelli che sono stati gli avvenimenti che hanno poi modellato la storia. Per esempio, pochi sanno che... cioè lo sanno, non è abbastanza sottolineato che il siluro ha cambiato la storia mondiale. Prima dell’invenzione del siluro, la potenza di una potenza marititma veniva data dal numero di corazzate che aveva e logicamente dovevi essere molto ricco e potente come paese per avere delle corazzate. Fatto sta che per impedire che vi fossero grandi differenze tra le varie potenze esistevano trattati internazionali che limitavano il numero di corazzate che un paese potesse avere. Avere una corazzata però vuol dire spendere molti soldi per mantenerla, per avere un equipaggio più di mille marinai, inoltre c’è tutto un problema logistico, eccetera. Però chi aveva 20-40-60-80 corazzate riusciva a dominare il mare. Il siluro, quest’invenzione, cambiò le carte in tavola. Tu con uno strumento che costa relativamente poco rispetto a quello che è il costo diciamo della corazzata, messo quest’ordigno su un motoscafo, che ti costa molto poco, tu riesci ad affondare una corazzata. E questo è stato il cambio epocale sul dominio sui mari. Nota bene, il siluro ha portato anche il cambio subito dopo perché chi ha capito l’importanza del siluro, tra la fine della prima guerra mondiale e l’inizio della seconda guerra mondiale, ha costruito le portaerei. E i primi sono stati gli inglesi che hanno capito l’importanza, che cosa hanno fatto gli inglesi? Hanno praticamente tolto la struttura di alcuni incrociatori, mettendoci sopra delle tavole, per poter far atterrare e decollare degli aerei. Erano biplani, erano abbastanza lenti, però a questo biplano loro cosa ci mettevano sotto? Un siluro. E come dimostravano la loro efficacia? La dimostravano sempre sugli italiani. Ricordiamoci che il primo uso del siluro in un attacco che distrusse una flotta fu l’attacco che gli inglesi fecero a Taranto. Ricordiamoci che l’attacco a Taranto è nel 1940, ok? Loro praticamente riescono a bloccare la flotta italiana, a silurarla con i biplani, col siluro e fatto sta che i giapponesi... i rappresentanti della flotta giapponese, i militari, andavano a vedere i risultati dell’attacco a Taranto nel 1940 e decisero di usare la stessa identica tattica per attaccare Perl Harbour. Le corazzate non servivano più a niente, l’invenzione però è stata fatta a Fiume. Chi ha finanziato poi la costruzione del siluro? Gli inglesi, quegli stessi inglesi, stessa famiglia che nel 1848, parliamo dei Whitehead, avevano impiantato le tessitorie a Milano. È la stessa identica famiglia. È la stessa identica famiglia che fa la bonifica dei delta del Po. Che cosa vuol dire? Pompe per bonificare il Po. L’invenzione viene fatta a Fiume da Luppis. Il capitale che serve per fare sono i Whitehead e nota bene, vediamo una cosa molto interessante nel cimitero di Fiume perché se noi andiamo a vedere il cimitero monumentale che cosa andiamo a vedere? Che la tomba più importante di una città di quaranta mila abitanti, una cittadina in effetti, è il mausoleo fatto in enormi pezzi di pietra sagomata, che ha una scalinata e ha dei simboli nettamente massonici che ci spiegano tutto un background. Ed è interessante, perché sarebbe interessante anche vedere il... perché non è l’entrata che oggi c’è al cimitero di Kozala, la vera entrata si trova a metà del muro che porta alla chiesa di Cosala, per cui quando si entrerebbe dalla vera entrata, si vedrebbe la tomba di Whitehead, come al di sopra di tutto il cimitero monumentale. Ripeto monumentale. Città ben più grandi di Fiume avevano cimiteri molto più... ma che cosa vuol dire? Quelli erano soldi. Nessuno dei Whitehead è mai stato sepolto in quel mausoleo. Però è interessante vedere la storia di quella famiglia, con chi si sono sposati i figli, le figlie, anche con Bismark, per esempio. Noi sappiamo, dopo seguiamo la famiglia e vediamo. E che cosa vuol dire? Vuol dire sì che quella città, in quel periodo, quando abbiamo detto che son venuti tutti in questa città, è stato forse – io lo guardo – come il primo segno vero di globalizzazione.  Ma c’è anche un perché della globalizzazione perché, in quel momento nella città, ci sono state alcune cose... prima di tutto ci si dimentica sempre... c’è stata la raffineria che era la prima raffineria dell’impero e il petrolio che veniva raffinato veniva da Baku. E il capitale era il capitale dei Rothschild che senza quel capitale questa città non si sarebbe potuta costruire. Tutto quello che vediamo di Fiume come città è stato costruito in pochissimi anni e non con credito ma con soldi, ok? Il problema di Fiume è stato dopo la prima guerra mondiale.   

(E i Varljen, in quel periodo, che cosa facevano?)

Loro dopo tutti, logicamente, hanno lavorato in quello che è stato il Silurificio. Loro hanno poi lavorato sempre all’interno... il Silurificio dava lavoro e venivano ben pagati. Un operaio al Silurificio guadagnava quanto guadagna oggi un ingegnere... perché dobbiamo sapere che i siluri venivano costruiti in regime di monopolio. Che cosa voleva dire? Voleva dire che chiunque volesse usarli, doveva comprarli qua. Esempio: nel 1905 la guerra russo-giapponese, l’attacco dei giapponesi a Fort Arthur viene fatto coi siluri costruiti a Fiume. 

(E chi Varljen lavorava in Silurificio per esempio?)

Tutti. 

(Per esempio qualche nome?)

Giovanni. Mio papà stesso ha lavorato in Silurificio ed era grandissimi.. allora...

(Quindi sia la generazione precedente...)

Sì, sia tutta l’industria, praticamente. A Fiume dovevi avere gente che sapesse lavorare il metallo... non solo il metallo... che sapesse lavorare anche il legno, eccetera. Perché è una cosa importante che viene sempre sottaciuta. Quando finisce la vera industria di Fiume? Finisce nel momento in cui arriva la Jugoslavia perché non c’è più innovazione all’interno dell’industria. Cioè si va avanti per inerzia. Si va avanti con quello che era il sapere del passato. L’esodo porta a una mancanza di conoscenza, eccetera. Questi poi vanno a lavorare in Italia e all’estero e sono bravissimi. Per esempio, pochi sanno ma... i carrozzieri italiani possono ringraziare a quelli che sono stati i professionisti che da qua sono andati in Italia e hanno portato il loro know how. Ricordiamoci che anche dei know how molto specifici che erano nel siluro. Per esempio, il siluro ha un sistema per venir portato verso il bersaglio che è lo stesso sistema che viene usato dai tedeschi nelle V1 e V2 che fa... praticamente sono degli orologi che sono legati a un giroscopio che poi permette di mandare nello spazio. Tu programmi... Il siluro era un ordigno programmato. Non è che tu lo lanci e se becchi becchi, no. Tu lanci, se però non colpisci, devi farlo girare e tornare. Per far questo deve esserci un meccanismo all’interno e per esempio i siluri che erano stati costruiti durante la seconda guerra mondiale molti erano stati sabotati perché all’interno dell’edificio agivano... e questa è la storia di Fiume... gente che sabotava. Questo vuol dire che erano del movimento partigiano. Allora ti faccio un esempio della tomba dei Whitehead.... la tomba dei Whitehead durante la seconda guerra mondiale era lo stato maggiore dei partigiani di Fiume. Loro avevano lì il proprio stato maggiore. Fiume era controllata... gli attentati che venivano fatti, venivano fatti dai partigiani perché erano molto preparati. Loro erano internazionalisti, però. A differenza dei loro colleghi che sono poi venuti dalla Jugoslavia che erano invece nazionalisti. E c’è una grande differenza anche nella concezioen della lotta di classe, eccetera, e qua sarebbe molto da discutere. 

(Questo si sarebbe visto poi nel ‘48-’49?)

Ma anche prima. Si è visto subito. Io ho avuto modo di parlare con queste persone, ancora quando erano vive e gli chiesi: “Ma come mai era successo?” Loro, praticamente, si sono trovati traditi dal partito comunista italiano che li ha lasciati senza informazioni e praticamente con degli accordi che non si era ben capito quali fossero stati, no? Dovete sapere che in quei primi anni, c’era una presenza dei russi che erano presenti sia nel Silurificio, sia nella Raffineria perché avevano mandato i loro tecnici a, diciamo, a carpire quelli che erano i segreti di produzione sia dei siluri siaper ... nel ‘46 e nel ‘47 erano presenti... si sa benissimo che, per esempio, c’è stato poi un attentato fatto dai russi in Raffineria. Poi quando c’è stata la rottura con Tito ma il problema era dei nostri perché i nostri cercavano di salvare sè stessi e le famiglie rispetto a quella che era una situazione che non riuscivano a gestire. Una situazione bruttissima. Torno subito. Torno alla mia esperienza. Perché anche mi sono dedicato un attimino a questa comunità? Io, sinceramente, da ragazzo, ho frequentato molto la comunità. Come ho detto, ho frequentato la Filodrammatica, eccetera, eccetera, vuol dire che qua ho passato gran parte della mia adolescenza e gioventù. Poi c’è stato il momento dell’università, finita l’università ho cominciato a lavorare e là, soprattutto il periodo che ho passato a Capodistria, mi ha aperto gli occhi. Io fino a quel momento non avevo avuto concezione di quello che fosse successo perché anche le nostre famiglie hanno cercato di non parlarci di queste tragedie...

(Parliamo degli anni ‘40?)

Sì, sono state cose molto brutte. Faccio l’esempio del cugino di mia mamma che l’unica cosa che a lui interessava era la musica, eccetera. Lui finì prima a San Sabba, ma quando finì? Finì nel marzo del ‘45 in Risiera, perché? 

(Si chiamava?)

Pizzulin, Sergio Pizzulin.

(Perché finì in Risiera?)

Ecco perché finì in Risiera. E qua voi storici dovreste, un attimino, lavorarci sopra. Allora Fiume veniva protetta da un’unità, chiamiamola di alpini, che si trovava alle spalle della città, praticamente Santa Caterina, quella parte là. Fortificata, praticamente era impossibile entrare in città. Impossibile. Perché da là fermi, qualunque entrata in città. Per entrare città... faceva parte della linea di difesa Ingrid, poi potenziata dai tedeschi che si pensava che ci sarebbe stato qua lo sbarco. Questi ragazzi vengono presi dai tedeschi e portati a San Sabba in Risiera. Se vogliamo fare i cattivi, vediamo che in quel periodo vengono ammazzati anche partigiani fiumani dove abbiamo la “scalinata dei 13 fucilati.” Vediamo il periodo qual è? Identico. Fu uguale. Questo vuol dire che c’è un piano di indebolire una ipotetica difesa della città. Cosa succede con Sergio? Lui torna, viene liberato dai partigiani jugoslavi. Sono loro che li liberano il 1 maggio a Trieste e ritorna camminando a casa. 

(Dal campo di concentramento della Risiera?)

Dal campo di concentramento della Risiera. Il bello è che pochi mesi dopo lui viene catturato dagli jugoslavi e portato a Borovnica. Borovnica era un campo di concentramento, praticamente, molto brutto. Pochi sono venuti fuori da Borovnica. Io ne conosco almeno quattro dei miei parenti che sono finiti a Borovnica. 

(Nomi e cognomi?)

Eh beh, qua voi storici dovreste un po’ guardare sui documenti, su quelli che sono stati i primi esodati. Però guarda caso erano comunisti non erano fascisti. Loro vengono messi dentro come del “Cominform” e là ci sono anche delle cose molto interessanti. 

(Sempre di famiglia Pizzulin, Varljen?)

No, no, però sono imparentati, vari matrimoni, eccetera. Io parlo sempre per conoscenza personale. Di tutte queste cose io non sapevo per queste famiglie non hanno mai parlato con noi...

(In che periodo va a San Sabba?)

Lui finisce nel marzo del ‘45.

(È un militare italiano in che senso?)

Era in un’unità di alpini.

(Tra il ‘43 e il ‘45 che cosa faceva?)

Lì c’è quest’unità di alpini che sarebbe d’artiglieria costiera.

(Che rimane dopo la capitolazione?)

Dopo la capitolazione e loro, praticamente, possono difendere con l’artiglieria quella parte là. Non riesci ad arrivare con i carrarmati perché devi passare quello che è il fiume Eneo, no? È impossibile. C’è solo un passaggio lo vedi là che ti porta a Gromnico, è impossibile, tu non riesci a venire a Fiume. Se tu vuoi entrare a Fiume devi sguarnire quella parte là. Proprio devi sguarnirla ed è fortificata e imprendibile, come tutte le fortificazioni di Fiume. Possiamo andare un giorno, se avete tempo e avete voglia, ve le faccio conoscere. Sono chilometri e chilometri di fortificazioni molto ben costruite... parliamo di robe... Allora ritorniamo... lui finisce, come ti ho detto, a Borovnica. 

(Quindi prima a San Sabba...)

Fino al primo maggio del ‘45, torna a casa a Stranga, è dove vivo io, dove sono nato io, quella zona là. Adesso qui vivono le famiglie di fiumani. Adesso ti racconterò un po’ la storia di queste famiglie e ti racconterò perché è importante anche capire come io ho lavorato a... non ti farò i nomi perché non voglio mettere nessuno in cattura... c’è anche... vabbè... poi ne parleremo... per esempio, tra te e tua mamme che xe una famiglia che abita là, sopra una macelleria, eccetera dove ti abita tutte queste famiglie. È una storia che si potrebbe riportare come se avete qualche volta letto  “Cronache di poveri amanti,” eccetera. È una via che ha una vita sua particolare. Avete letto questi libri? Sono libri della letteratura italiana che varrebbe la pena di leggere, Vasco Pratolini. Vabbè lasciamo stare. Dove là si parla di un quartiere di Firenze mentre qua parliamo di un quartiere di Fiume. Allora cosa ti capita? Questi qua sono operai, questa qua è gente che da un punto di vista ideale, diciamo progressista? Ma progressista internazionalista. Per loro non esiste l’accezione del nazionale, chiaro? E parlano più lingua, come dal famoso detto: “El più mona dei fiumani, parla almeno quattro lingue.” Che risulta vero perché io stesso da bambino sentivo queste lingue che parlavano tra di loro, alcune le capivo, altre non le capivo. Cioè lo sloveno non lo capivo però i miei vicini parlavano lo sloveno. O parlavano anche altre lingue, qua mettete anche il tedesco, anche se erano ebrei. Allora torniamo. Pizzulin poi finisce...

(A Borovnica accusato di?)

Finisce, perché devi sapere come finisce? Dopo ti racconterò come è la storia ed è finito là. Sua mamma aveva una paura, la paura di sua mamma era di non seppellirlo, ok? 

(Perché lui muore a Borovnica?)

No, ascolta. Ascolta. Allora che cosa fa sua mamma? Sua mamma va a lavorare in una... va a fare la donna delle pulizie a una famiglia di Borovnica e praticamente va a controllare i cadaveri che vengono fuori da Borovnica per controllare tra questi cadaveri se avesse trovato Sergio.

(Questo in che periodo parliamo?)

Parliamo del ‘47 e non lo trova perché Sergio sopravvive a Borovnica. Lui ha la fortuna di venirne fuori vivo. È alto oltre uno e novanta, viene fuori però con quaranta chili di peso. Che cosa fa lui dopo? Lui dopo si trasferisce all’estero e fa il musicista. Lui vivrà in Brasile, America, Svizzera, lui ha suonato con Louis Armstrong. 

(Dall’Italia va in Sud America?)

Va in Sud America, dopo va in Svizzera.

(Nel ‘48?)

Prego.

(Parte nel ‘48?)

Sì, ma non solo lui. Io ti parlo de sti comunisti. Allora tu hai... per esempio... parliamo sempre di gente che conosco per cui so nome, cognome e di cui ti parlo. Perché tutte queste cose qua mi sono poi aperte? Lavoro a Capodistria, una notte, ascolta, molto importante... 

(Come mai lavora a Capodistria?)

Io lavoro a Capodistria, praticamente, 25 anni per cui calcola...

(In ospedale?)

No, no, lavoro al pronto soccorso.  E mi chiamano una notte in una famiglia che c’è un malato terminale che ha bisogno di soccorso e io vado là di notte, vedo il cognome sulla targa, il cognome è conosciuto, busso. Apre la moglie, la signora, e sento dall’accento che è fiumana. Capita che chiedo: “Ma questo cognome?” E mi dice: “Siamo noi.” Praticamente era i vicini de Stranga. De quella casa là che te go detto, dove che te era la Lia, eccetera. Era lori, là. Ma li trovo a Capodistria e me pare strano. Chiedo: “Ma sì” dice. “Dopo la guerra, questo e quell’altro.” E quell’altro sta morendo di là e mi tira fuori le foto. Non c’è... oggi noi viviamo con una bulimia di immagini che è spaventosa, cioè la quantità di immagini sviliscono il valore dell’immagine, mentre questi anziani avevano una cinquantina, un centinaio di fotografie ma ognuna aveva un particolare significato. Fatto sta che in una delle foto, c’era mia mamma ma bambina [colto dall’emozione] e allora mi fermai a parlare anche con quello che stava molto male e lì abbiamo avuto modo di parlare di diverse cose. Mi raccontò anche di come abbandonò Fiume, eccetera, e gli dissi: “Ma mai dopo questa guerra?” E lui mi dice: “Meglio così.” “Ma perché è meglio così?” E dice: “Meglio così perché adesso c’è un confine, lori son da una parte, gli altri sono dall’altra e non ci sarà più guerra.”Cioè lui dava una spiegazione logica del bene di quello che era... della distruzione di questa famiglia... perché, fra l’altro, quella famiglia, quello che è peggio, io sapevo benissimo cosa era successo con i vari membri perché sono storie molto complesso che poi continuano anche al di fuori dell’Italia perché dopo, ad esempio, i comunisti di Fiume... 

(Era una famiglia di comunisti che era stata costretta...)

... Sì, parliamo sempre di famiglie comuniste. Non parliamo di fascisti, parliamo di comunisti e quando parlo di comunisti, parlo di comunisti duri. Perché parlo di comunisti duri? 

(Furono costretti ad andare via?)

No, lo hanno scelto. Allora, io ti faccio un piccolo aneddoto di Fiume. Sono arrivati gli jugoslavi, hanno preso le posizioni, eccetera, alcuni dei dirigenti sono però fiumani. Uno dei giovani di Fiume va da uno di questi dirigenti e gli dice: “Cavolo, sti qua ci stanno facendo fuori. Noi dobbiamo prendere le armi in mano e dobbiamo ribellarci a questa situazione.” Cosa fa questa persona? Io so di questa persona e so da chi è andato. È andato dal papà di questo, sai che cosa gli ha detto? Gli ha chiesto: “Chiedi a tuo figlio se lui lo pensa veramente o se è stato mandato dal partito a dirmelo perché se l’ha mandato il partito io devo riferirlo, se non riferisco finisco male io, ma se non l’ha mandato il partito digli di calmarsi perché qua bisogna salvarsi la testa. Abbiamo perso tutto.” Ok? È chiaro questo? Ti faccio il secondo. Succede trent’anni dopo. Parliamo della stessa persona. Questa persona che era dirigente del partito comunista vive in Italia. Lui continua a incontrarsi con quelli che facevano parte del suo gruppo di comunisti.

(Tra esuli?)

Sì, ma non sono la “parte fascista,” sono la parte comunista. È differente, ok? E loro vivono, si trovano. Vengono contattati da un rappresentante dell’ambasciata jugoslava di Roma che vorrebbe incontrarli. 

(Negli anni ‘80 tipo?)

Bravissimo. Negli anni ‘80. E si trovano vicino a Milano, a Monza e c’è un rappresentante dell’ambasciata, loro parlano del più e del meno. Questo che era il dirigente... quello che sarebbe il capo di tutti, a fine pranzo, dice allo jugoslavo: “Guarda, non siamo nati ieri, cosa ti interessa?” E allora lui gli chiede: “Cosa ne pensate che sarà della Jugoslavia dopo la morte di Tito?” La risposta da parte dell’ex chiamiamolo funzionario di Fiume e condivisa dagli altri è: “A noi non ce ne frega più niente. Noi abbiamo tagliato, per noi non esiste più. Siamo qua, quello che succede di là, non ci interessa.” Finisce così? Non finisce così. Se ne va via lo jugoslavo, loro restano... lo jugoslavo diciamo quello dei servizi, chiamiamolo così... loro restano e continuano. Di che cosa parlano? Loro parlano di chi è “fra di noi” la spia. C’è qualcuno che fa da relais, cioè racconta che “noi ci troviamo, che parliamo, eccetera.” Lo individuano e si mette al voto se ammazzarlo o no. Parliamo di gente che durante la guerra l’ha fatto a Fiume che apriva la porte e “pam” ti sparava perché eri un nemico, chiaro? Loro hanno fatto attentati, lo hanno fatto. Cioè non era gente che non ha sparato, non ha ammazzato. Interessante che cosa decidono? L’hanno ammazzato o no? No, non l’hanno ammazzato ma c’è una spiegazione logica sul perché non l’hanno ammazzato. Non per motivi umanitari, eccetera. “È inutile ammazzarlo perché se lo ammazziamo loro troveranno un altro, così sappiamo chi è e lo teniamo controllato.” Parliamo degli anni ottanta.

(In Friuli?)

No a Milano. Questo è il gruppo di Milano. Già ho detto troppo perché si sa circa di che gruppo di persone sto parlando. 

(Persone che però non erano più attive in politica?)

No, però erano persone che io ho conosciuto da giovane e che ho frequentato. E io mi ricordo uno di loro che viveva a Bergamo, noi camminavamo per Bergamo, lui quando usciva di casa cosa comperava? Secondo te quale giornale comperava? “L’Unità” e dai, un compagno compra solo “L’Unità.” E poi dopo tutti gli altri. E dopo di che andavamo così in giro e lui mi diceva: “Guarda questa saracinesca qua. Ah fatta mal. Mai che fosse acciaio cecoslovacco” E mi ghe disevo: “Dai, zio, no te prego, non dirme.” Erano sempre convinti che tutto il meglio venisse... vabbè questo faceva parte della loro gioventù... della loro parte avventurosa. 

(Erano esuli comunisti?)

Guarda, mi non te digo perché è una cosa così intrigada. Intrigada perché? Perché in effetti gli ga salvado le donne perché le donne non si occupavano di politica, eccetera. Hanno cercato di salvare le famiglie. Per cui hanno salvato le famiglie anche in questi momenti che per esempio questi qua finiva nei vari campi de concentramento, loro raccoglievano, davano aiuto a una famiglia e a un’altra. Guarda, non ti racconto, perché io dopo di questo io mi sono occupato di questa situazione che sono andato a cercare perché volevo trovare delle risposte. Mi sono trovato delle storie tremende che mai... loro non ce le hanno fatte pesare a noi. 

(Per capire, se loro erano comunisti perché hanno lasciato Fiume?)

Perché sti altri li gavea fatto fora, perché sti altri non ne fregava de... lori xe croati, eccetera, loro xe quello, non esiste l’internazionalismo. Ed è il problema delle guerre della Jugoslavia che capitano dopo. Io ho fatto, per esempio, e glielo posso dire di mia esperienza personale... perché io dopo... deve sapere che ho fatto per anni il volontario della Croce Rossa, ho fatto tutta la verticale... proprio anche pensavo a 25 anni, avevo detto, tra me e me “ho avuto veramente tanto” da giovane “che posso anche ritornare alla gente.” E allora ho deciso di fare, da professionista, di fare il lavoro di medico per il comitato internazionale della Croce Rossa, che cosa vuol dire? Fare il medico nei posti dove succede il peggio del peggio nel mondo. Qualcuno deve fare anche quel lavoro là. È un lavoro che fai per scelta, come uno decide di fare il prete, decide di fare il maestro, c’hai la vocazione e uno lo fa. 

(Già a sedici anni aveva cominciato con la Croce Rossa?)

No, prima. Io a 16 anni già lavoravo, facevo vero volontariato. Ho lavorato con persone disabili però dopo, quando divenni medico... dopo... allora dovete sapere ed è molto interessante questa faccenda che chiaro che è legata alla nostra città. Dopo ne parlerò con lo storico a luci spente che è molto interessante: la storia non scritta della nostra città. La Croce Rossa è una cosa molto strana perché, vi faccio un esempio, è in Svizzera ma è al di fuori del diritto svizzero. Ha un diritto che è al  di fuori, cioè non si tocca. Quando nasce l’idea della Croce Rossa? Nasce con la battaglia di Solferino e vedono questi poveri diavoli che muoiono perché non c’è nessuno che gli dia un po’ d’acqua, eccetera e dice: “Dobbiamo fare qualcosa.” Lui voleva umanizzare quella che era la tragedia della guerra e sono cose molto strane perché da un punto di vista filosofico sono bellissime ma come si fa a umanizzare la guerra? Ci sono delle leggi, delle convenzioni, eccetera, in cui tu dici il prigioniero non puoi ammazzarlo, devi dargli la possibilità di comunicare con la sua famiglia,  eccetera, eccetera, eccetera. E ci sono delle leggi... Dopo, quando entri in questo gioco, tu entri anche e studi queste cose. Dopo decidi di lavorare. Quando decidi di lavorare per loro accetti le regole del gioco. Le regole del gioco sono ferree, cioè tu aiuti e dai, non giudichi. Per esempio, non giudichi quello che succede, vedi di salvare solo più gente che puoi, ok? L’unica cosa è che non fai uso di armi. Tranne la Croce Rossa italiana che è l’unica che va in giro con le pistole ma questa è un’eccezione anche alla Croce Rossa. E allora io ho fatto tutto, decido a 25 anni vado a fare questo lavoro e cosa ti capita? Incomincia il casino della Jugoslavia, quindi mi trovo dentro in prima persona. Perché mi trovo in prima persona? Perché conosco le lingue, conosco le lingue del posto, eccetera. Per cui, quando vengono in missione anche quelli di Ginevra, di solito chiedono che li accompagni. 

(Questo quando?)


Quando c’è la crisi di Borovo Selo. Non è ancora...

(Siamo nel maggio del ‘91?)

Sì, ero a Belgrado. Questa ve la racconto perché è bella. Sono appena finite le dimostrazioni di Vuk Drašković, Vuk Drašković tiene il discorso famoso dal balcone del teatro. Dovete sapere che io conosco molto bene Belgrado perché io ci ho vissuto da militare e... mi trovo... e arrivo a Belgrado che Belgrado è distrutta perché le dimostrazioni avevano spaccato praticamente tutte le vetrine... anche se dopo sono in missione con questi di Ginevra, gente che conosco, che lavoriamo da anni assieme e parliamo del più e del meno, andiamo di qua, andiamo di là, andiamo per ministeri, faccio un po’ da traduttore e alla fine capisco che qua sta qualcosa bollendo in pentola. Allora chiedo ai dirigenti: “Ma ragazzi, qua qualcosa sta finendo...” E loro dicono: “Ma no, no, sono soltanto delle tensioni.” Le cose che erano strane erano, per esempio, alcune richieste che avevano fatto ad alcuni ministeri che era l’uso di determinate frequenze radio che vuol dire che pensi di usarle. Se pensi di usarli, vuol dire che pensi di essere sul territorio. Se pensi di essere sul territorio, sei operativo, Dio bono. Io in quel momento sono come Croce Rossa croata però ci conosciamo perché ho fatto tutti i corsi. Ci troviamo a cena, finito tutto, mi ricordo che eravamo anche a teatro, tra l’altro, in quello stesso teatro dove Drašković aveva fatto il discorso e finiamo in un locale che è Triše šira, per cui si mangia e si beve. Allora la... di solito... la verticale della Croce Rossa di un paese è parallela alla verticale politica del paese stesso. In quel momento, per esempio, a capo della Croce Rossa italiana c’era Maria Pia Fanfani che era la moglie di Fanfani, ossia la Croce Rossa è una parte diciamo parallel... e stessa cosa era quelli che erano là, c’era chi era il fratello del capo di stato maggiore. Insomma tutta gente di potere e ci troviamo lì a cena. Si parla del più e del meno. Io mi trovo in difficoltà perché mi tocca tradurre e alcuni fanno finta di non sapere perché si usa o il francese o l’inglese, no? Alcuni fanno finta di non saperlo per cui mi tocca farlo ed è difficile tradurre, fare il bel viso, eccetera. 

(Questi esponenti della Croce Rossa sono internazionali o della Jugoslavia?)

Internazionali e Jugoslavia. Io mi trovavo fra i due fuochi. Vicino mi sta un funzionario che fa finta di non sapere nessuna lingua e, fra l’altro, fa anche finta di bere perché si beve molto da quelle parti ma vedi bene se uno beve, o così, bevucchia. 

(Un signore jugoslavo?)


Sì. Si beve tanto, cioè è un uso che si fa lì a cena. Non vino come noi piuttosto šljivovica. 

(E quindi?)
In un momento, lui si avvicina e mi dice in orecchio le seguenti parole: “Hrvatksu ćemo pustiti, al’ u Sloveniji bit će krvi do kolena.” Io resto di sasso perché, cavolo, sono parole pesantissime. Se la Slovenia la lasciamo, in Croazia ci sarà sangue fino all’altezza delle ginocchia [in realtà inverte i nomi], dobbiamo tornare in albergo...

(Siamo ancora nel maggio del ‘41? Quindi due mesi prima della crisi?)

Sì, sì, ti ho mandato nero su bianco in modo tale... vuole dire, qua scarico anche certe cose che mi porto dentro tutta la vita, ascolta. Cosa mi capita? Mi capita che veniamo assieme, non c’è nessuno vicino, per cui riesco a parlare. Nota bene, io conosco molto bene Belgrado. Io da militare l’ho fatto in accademia a Belgrado. Cioè in quella parte dove ci sono i servizi che seguono le ambasciate, eccetera, e chiedo: “Ma ragazzi, qua le cose sono molto peggio di quello che io pensavo, no?” Perché uno si fa un piano nella vita e loro continuano a dire: “No, ma no, aveva bevuto. Spara cazzate.” Vabbè. Ed ero andato col treno, il treno che ti portava a Belgrado da Fiume diretto. Allora torno e mi ricordo che ho detto: “Mah, questa è l’ultima volta che vengo a Belgrado.” E cosa ti capita? Ti capita che passa pochissimo tempo e scoppia la crisi slovena. La guerra in Slovenia è stata una guerra durissima e molto ben architettata da parte degli sloveni. L’architetto di quello che è successo in Slovenia è Janša, praticamente che cosa succede? Succede che arriva il casino e mi chiamano da Ginevra e mi dicono se sono disponibile ad andare in Slovenia con loro. Sempre con la Croce Rossa? Quando vai in missione è una cosa particolare. Ti faccio un esempio. Per esempio, succedono che ti fanno i documenti “ad hoc” che vengono riconosciuti dalle parti belligeranti, i quali accettanno... cioè tu devi... la Croce Rossa tu devi dire chi sei, dove vai, eccetera. E cosa ti succede? Succede che l’aeroporto di Lubiana viene bombardato, per cui non si può più andare in aereo e allora si decide di andare in macchina da Zagabria per arrivare a Lubiana. Per cui io da Fiume, vado a Zagabria...

(Da Fiume tu solo?)

Sì, sì. Io sono l’unico, diciamo a oltre uno che guidava che era di Belgrado, gli altri sono funzionari svizzeri perché in quel momento preciso, in quegli anni là, il funzionario della Croce Rossa poteva essere soltanto chi aveva... scusami, del Comitato internazionale della Croce Rossa poteva essere solamente chi avesse la cittadinanza svizzera. 

(E tu che funzione avevi?)

Ero funzionario della Croce Rossa, diciamo aggregato a quella missione. E, praticamente, noi in macchina passiamo in Slovenia, passiamo Bregane, quello che adesso è il confine... però non era al tempo. Noi passiamo molto più a sud di quello che adesso è il confine e già là incominciano i problemi perché veniamo bloccati da un’unità che insomma non aveva molti collegamenti con la centrale... allora, dovete sapere che quando fate tutta la verticale, eccetera, una delle cose che studiate sono anche gli armamenti, i tipi di armamenti, che fa parte della cultura generale, per cui io vedo che gli armamenti che sono in campo, che usano gli sloveni, che sono armamenti molto sofisticati. E questi che si trovano lì, proprio a Bregana, sono un attimo sopra i territoriali, perché i territoriali sloveni sono quelli che usano le armi che sono nei depositi, tipo la PAP, il kalashnikov, sono armi diciamo un attimino vecchie da un punto di vista tecnologico. Per esempio, questi che erano a Bregana, avevano dei missili anticarro di ultima generazione e aveva tutta una serie di altri armamenti che erano di un livello molto avanzato. Voleva dire che erano stati importati. Fatto sta che noi, praticamente, per via della situazione che c’era sul territorio perché anche un aereo aveva sorvolato la centrale di Krško, veniamo bloccati per ore rispetto a quella che era la nostra tabella di marcia. Fatto sta che per una serie di incomprensioni quelli della sicurezza slovena pensano che noi siamo degli infiltrati dell’esercito jugoslavo e ci fanno un’imboscata. 

(Lo scopo in quel momento della vostra visita qual era?)

Perché il comitato internazionale della Croce Rossa va sul posto a vedere qual è la situazione perché  i vari governi tutti ti danno delle informazioni ma tu non è che puoi credere alle informazioni. Tu devi mandare una tua equipe che va a vedere sul posto se quelle che sono le informazione che tu dici sono vere o no. Fatto sta che quando vai così in missione non è che tu parli, tu solo scrivi, noti e vedi quello che c’è e dopo, in un secondo momento, viene analizzato. Ma non in un secondo momento, subito, in un secondo momento [gesto del passare del tempo] anche perché bisogna vedere se per esempio... facciamo un esempio, bisogna vedere se sul posto vengono rispettate determinate modalità. Esempio: non puoi far, in posti dove metti un posto di blocco, non puoi far... esser presenti i bambini. Ok? Loro non possono essere là perché è un posto dove ci può essere uno scontro armato, loro non possono essere lì presenti o devi evitare che persone terze, che non c’entrano con il conflitto, si trovino lì perché non c’entrano con il conflitto. 

(E loro pensavano che voi eravate fondamentalmente degli infliltrati?) 

Noi abbiamo avuto un’imboscata quando siamo entrati, brutta...

(Imboscata... cioè che significa?)

Significa che i gruppi della sicurezza. Noi parliamo della gente altamente addestrata, con armamento altamente sofisticato, ti blocca o ti elimina addirittura. Fatto sta che nella cosiddetta imboscata lì, per esempio, ho avuto un momento in cui ho perso il controllo dei nervi perché... deve sapere che io parlo sloveno perché avevo lavorato in Slovenia, eccetera... E allora mi sono permesso di dire a quelli della sicurezza quello che pensavo di loro, che è una cosa che non devi mai fare... 

(Della sicurezza slovena?)

Sì. Ma giacché uno si vede puntata l’arma su di te e sei della Croce Rossa che ti sta portando degli aiuti, io mi sono sentito male e ho reagito in maniera non consona come un funzionario della Croce Rossa non deve reagire. E dopo sono stato anche per questo redarguito e al che gli ho detto: “Ragazzi, voi mi avete raccontato delle palle a Belgrado, io son venuto qua ma faccio... Ma non collaborerò più con voi.” Quello è stato il momento in cui ho deciso di non continuare il mio lavoro con la Croce Rossa e mi sono fatto un’altra vita, chiaro? Mi sono fatto una famiglia...

(E quella situazione come si risolse?)

Male. È finita male perché loro erano tanto sicuri di beccare gli jugoslavi che li avevano portato un’equipe della tv francese a filmare. 

(Voi?)

Noi, certo. E io ho visto anche il filmato dei francesi. E io gli ho detto anche ai francesi: “Filmate, filmate che tanto questi qua sono degli imbecilli.” Quando ho visto che ormai non sparavano più...

(C’era il pericolo che vi sparavano addosso?)

Guarda, le armi che avevano eccetera, erano armi per ammazzare, non erano armi... dopodiché loro hanno capito che qualcosa non aveva funzionato, sono ritornati nei loro mezzi e se ne sono andati via. Noi andavamo più di cento all’ora e loro hanno bloccato la strada, come vedi nei film. 

(Questo era?)

Vicino alla stazione di Lubiana. Era successo passato il cavalcavia. Fatto sta che io dopo resto con loro, li seguo tutto fino alla fine ma dico: “Io da adesso non collaboro più con voi.” Nel senso, collaboro, faccio ma la mia vita diventa un’altra, chiaro? Diventa un’altra perché mi sono sentito tradito nelle fiducia di quello cui io avevo messo sempre in questo lavoro e, per esempio, eravamo a Belgrado e non mi hanno detto quale fosse l’effettiva situazione sul terreno, chiaro? E lì veramente allora se non ti fidi non vedo perché poi dovrei lavorare con te. 

(E cosa ti ricordi di quei giorni?)

Di quei giorni mi ricordo tre cose perché era il giorno in cui fu abbattuto l’elicottero, che era un elicottero sloveno in effetti, per uno sbaglio... In queste cose se non hai buone le comunicazioni succedono dei guai. Succedono dei grossi guai. Ecco, per esempio, è stato abbattuto un elicottero ma poi si è capito che morirono dei camionisti che non c’entravano un piffero... perché erano stati fermati e che poi quei camion erano stati tenuti come muro. Cioè dirmi proprio che non si poteva evitare che i camionisti non andassero in un albergo e parliamo di camionisti che si erano trovati di passaggio in Slovenia e che poi erano stati bloccati e con i camion era stata fatta una specie di barriera. E là capisci che in quello che... adesso vado di valutazioni personali, io parlo di valutazioni personali, lì serviva un po’ di sangue per giustificare il tutto e chi c’ha lasciato le penne, le ha lasciate in maniera molto stupida. La cosa che mi ricordo, che non dimenticherò mai, era l’atmosfera in albergo. Come sempre succede quando ci sono queste crisi internazionali quando tu vai in un albergo, ti trovi in un albergo di lusso, dove ci sono delle corpivendole di lusso e chi ha soldi si diverte dentro. È una scena che non dimenticherò mai era il tavolo vicino al mio. Si usavano ancora le pellicole per cui tu portavi una pellicola, tu portavi una foto da vendere, erano i freelancer e c’era questo che comprava le foto a uno dei ragazzi giovani che aveva portato le foto: “No, questa non mi interessa, non hanno abbastanza sangue.” Per dirti, è una cosa che insomma ti fa capire quel tipo di situazione, una situazione incredibile, no?  E lì ho capito che sono giochi veramente, veramente, bastardi. 

(Anche quelli in cui si ritrovava con la Croce Rossa?)

No, la Croce Rossa, allora... per capirci, la Croce Rossa salve la gente ma per salvarla tu devi fare anche degli accordi. Ti faccio un esempio, si paga anche, poi si nega. Io non metto qua giudizi perché dipende...

(E dopo d’allora, cominci ad essere un attivista della pace.)

No, lo sono già da prima. Sì, io sono profondamente pacifista, proprio è una mia visione dell’esistenza. E che so anche da quando la data. Io ho avuto una lite con mia zia, io avevo undici anni. Ti parlo del 1968. Parliamo di pochi giorni prima dell’invasione della Cecoslovacchia. Vi ricordate che... e allora, nell’allora televisione jugoslava, avevano dato il film di... come si chiama quello che aveva fatto anche “Amadeus”... Aiutame...

(Miloš Forman.)

Miloš Forman, che si chiama il “Diario di una bionda.” Un bellissimo film, tra l’altro. Dopo di che ho avuto una lite con mia zia perché le hai detto: “Ma sì, sarà guerra!” E le ho detto: “Ma tu sei un’ignorante.” E lei: “Perché sono un’ignorante?” “Perché tu dici che ci sarà la guerra.” E lei mi disse: “La guerra ci sarà perché sono uomini.” Le ho detto: “Come puoi dire così? Noi andiamo a scuola, noi abbiamo la cultura, non ci sarà mai più guerra in questo mondo.” Eh, aveva ragione mia zia, purtroppo.

(Però d’allora tu ti sentisti...)

No, guarda, la guerra è una cosa orrenda. La guerra e tutto quello che porta la guerra, i preparativi, eccetera. Ma tutto anche il partito. Io sono profondamente anarchico dentro di me, non ti dico, c’ho avuto problemi anche come militare. Sono finito anche in galera. Per cui ci sono delle cose che sono contrarie a una mia visione. 

(Ci vuole raccontare di questo episodio durante il militare? Tu il militare hai detto lo hai fatto a Belgrado?)

Sì, sì, a Belgrado.

(Che anno era?)

Dunque, io avevo 25 anni, quindi fai i calcoli ‘57 + 25. Fra l’altro una brutta esperienza perché poi sono anche andato verso il Kosovo e ho capito...

(... che la situazione era pesante.)

Ma la situazione in Kosovo era sempre pesante. Capiamoci, la situazione in Kosovo era sempre pesante, ok? Non è che “illo tempore” eccetera... Soltanto che è differente quando vai da militare. Cioè il miltiare... tu sei militare jugoslavo e io poi ero della sanità. Ci fu tutto un insieme di problemi di cui solo vi faccio pensare. Tutto va giù con un’autolettiga. Quando fai parte di una colonna l’autolettiga è all’ultimo posto di una colonna militare, proprio per concezione. Dietro di te c’è soltanto una Jeep che sarebbe la... (incomprensibile). Però, pensate, che in quegli anni là avevamo delle autolettighe che era fatiscenti per cui ti poteva capitare che il motore in qualunque momento... erano le famose IMW 1600... uno schifo totale. Per cui io mi ricordo che quando siamo andati in quell’azione là, la notte prima, io e il mio guidatore siamo andati nel magazzino dove stavano le altre autolettighe a smontare i pezzi dai motori delle altre autolettighe per averle come pezzi di ricambio. Tipo, pompa della benzina, spinterogeno, eccetera, perché? Perché se ti capitava che si guastava, cazzo, ti lasciavano là sul posto ma restavi sul posto là da solo, gli altri andavano avanti. Cosa facevi? C’avevi una pistola e sette colpi. Non era molto salubre per capirci. Perché ti mettevano robe come un esercito di occupazione, diciamocelo sinceramente. Non è che ci fosse che t’abbracciavano. 

(E l’episodio di insubordinazione dove si verificò?)

All’interno dell’academia. 

(A Belgrado?)

A Belgrado, perché quando andavo a lavoro io non portavo nessun segno distintivo, cioè io andavo con una divisa da lavoro. 

(Civile?)

No, divisa militare ma senza nessun segno. Cioé io non avevo, per esempio, il segno che fossi medico perché quando sei medico tu, per esempio, hai il segno del medico sul colletto. È una specie di serpentello intorno a un bastone d’oro, eccetera. Ma quando vai a lavoro tu ti porti una camicia normale, non ha nessun senso. Non è che porto il camice bianco, sto andando a lavorare. Per cui ho una semplice divisa di lavoro. Incontrai il comandante d’allora, il quale si incavolò come una iena perché secondo lui non lo avevo salutato in maniera adeguata. Tra i militari ci sono diverse modalità di saluto, dipende dalla distanza in cui sei tu dal tuo... e sto qua si è alzato con la gamba sinistra, fra l’altro, lui è il comandante dell’accademia per capirci. Ossia, il picchetto che lo aspetta viene comandato da un maggiore, non è lui che è nessuno. E lui ha visto questo soldato che secondo lui non l’aveva salutato in maniera adeguata e lì io gli ho spiegato... e non si va mai a spiegare al comandante dell’accademia... per cui lui mi portò...

(Quello che pensavi in che senso? Quello che era successo o quello che pensavi?)

Gli avevo detto: “Ma dai, ascolta, non facciamo problemi. Siamo io e te qua.” [ride]  e sto qua...

(Però qual è la tua propensione verso il mondo militare?)

Assolutamente li amo, li amo. Guarda, sono proprio... mi piacciono... [sarcasmo]. Mi porto dal capo picchetto, eccetera, che fra l’altro era un mio paziente, era quello a cui facevo le ricette per le medicine. Quello restò di sasso perché quando sei in un posto serio come in un’accademia, il capo del picchetto fa rapporto in modo serio. Cioè capite? Nel senso che questo qua, finito il saluto militare, gli disse, sue parole testuali: “Ti consegno questo soldato e puniscilo in maniera esemplare.” Vabbè, sono cose che capitano. Quindi sono stato punito in maniera esemplare. 

(Il servizio di leva quanto durò?)

Più di un anno perché la faccenda del finire in galera, ti toglie tutti... perdi tutti...

(Perché sei stato in galera?)

Non è male dai. Ti riposi. L’unica cosa ti prendono via i lacci delle scarpe e ti prendono via il centurino perché non ti lasciano niente con cui tu possa suicidarti. 

(Però non ci sono state altre consequenze dopo il militare quando sei uscito dalla prigione Belgrado?)

Questa era una prigione interna ma era bello. Vi posso dire due cose bellissime perché noi all’accademia addestravamo i commando dei SWAPO, avete sentito parlare degli SWAPO? South-West-Africa-Organization, ecco. 

(Del Sahara?)

No, loro sono dell’Africa del Sud. Loro erano ex-Togo, praticamente avevi dei neri che però avevano, praticamente, dei nomi tedeschi perché la colonia tedesca, eccetera... Si chiamavano Werner... per cui loro erano venuti a fare la seconda parte dell’addestramento in accademia perché la prima parte l’avevano fatta dai cubani in Angola. Ma questo non parliamo perché già entriamo in robe brutte perché poi ti dico cosa faceva la Jugoslavia e questo era segreto. Ve la racconto perché è belissima, perché uno di loro sparì. Perché sti poveretti erano lì ma loro erano proprio poveri, no? Nel senso che per uscire dall’accademia gli davano un pomeriggio, tipo il sabato, ma gli davano l’argent de poche, nel senso che potevano comprarsi una pizza, una birra, eccetera. Però, per poter uscire, loro non uscivano in uniforme ma gli davano dei bei vestiti. La Jugoslavia teneva delle bellissima sartorie, eccetera. Per cui loro, quando uscivano fuori, tu li vedevi che sembravano qualcuno delle ambasciate, no? La cosa che successe: questo qua andò nel famoso “Hotel Mosca” che è lì nel centro dove ci sono le corpivendole, ma quelle là costano e vanno con quelli delle ambasciate. Lui non parlava molto bene e si misero d’accordo su cinque come prezzo. Ma il cinque non era cinque... era cinquecento. E allora andò su e fece quello che doveva fare, nel momento lei non prese i soldi prima, pensando come fanno le corpivendole che questo è dell’ambasciata e quando lui tirò fuori cinque invece che cinquecento successe il pandemonio. Fatto sta che mi chiamarono la mattina perché trovarono Abunda, poveretto, spogliato, picchiato di brutto e gli avevano preso i documenti, che era un grosso casino perché i protettori logicamente... Ecco, per dire  le varie...

(Ma l’idea di medico com’è nata? Come ha deciso di diventare...)

Medico?

(Sì.)

Ma io, veramente, sinceramente, è stato un caso perché a me piaceva più la matematica però ho sbagliato. Io avevo paura, cioè nel senso, ti spiego. Io avevo pensato che i computer non si sarebbero sviluppati come si sono sviluppati velocemente e mi seccava la programmazione dei computer come veniva fatta una volta con le schede. Non so se avete circa più o meno? E allora dico: “Dai, mi scelgo un lavoro che mi permetta da vivere senza che mi rompa troppo le scatole.” E così ho fatto il lavoro del medico, restando sempre vicino alla mia cara matematica e astronomia che sono più come... Torniamo però alla faccenda della Slovenia e alla faccenda anche di Janša perché prima di questo, io lavoro a Capodistria e quando faccio il lavoro a Capodistria che vi ho raccontato la storia della famiglia, eccetera, lì vengo a contatto con il “gruppo ‘88.” Sono cari amici, per esempio. Però io, al tempo, ve lo devo dire sinceramente, ho paura. Nel vero senso della parola. Ossia io non mi sono mai associato al “gruppo 88.” Proprio per non aver problemi, non so se riesco a spiegarvi la faccenda. C’è della paura, vai a finire male, dopo ti rompono le palle quelli della polizia, eccetera. E anche se li frequentavo, per esempio, mamma mia, Silvio Stancich, che persone così... magnifiche... lui era giornalista a TV Capodistria o Cesa o diciamo Juri, beh, su Juri ci sarebbe, diciamo, da discutere. Pensate che lui al tempo collaborava anche con l’Omladina che era la rivista che in effetti... è quella dove si è spaccato il sistema. Guarda che quella rivista ha avuto un effetto dirompente, dirompente. Fatto sta che il “gruppo 88” organizzano presso il ridotto del teatro di Capodistria un incontro che si chiamava “Italiani di ieri, oggi e domani.” Io mi trovo là... è stata, tra l’altro, la notte in cui c’è stato il grande incidente... avevano versato dei liquidi tossici sul Risano. Un grosso casino ma comunque arrivo là, io lavoravo allora proprio al Dom Zdravlja ma arrivo là e mi trovo questo “happening” tremendo di cui, ho pure chiesto, non esiste più traccia. Sono andati persi tutti i filmati. Perché è un happening tremendo? 

(Il “gruppo 88” questo?)

Sì, sì, loro organizzano questa...

(In che periodo questo era?)

Ma c’è anche la data... Ma “italiani ieri, oggi e domani.” Tremendo. Mi trovo là e assisto a quello che succede, ascolto queste persone e resto basito. Allora, ho paura, non apro bocca, solo ascolto. Mi metto là in ultima fila e ascolto questi politici, eccetera. Per dirvi era venuto qua anche un rappresentante della minoranza slovena a Trieste, el tale Pahor, il quale era quello che faceva sempre degli esposti perché non gli permettevano di usare lo sloveno nella posta. Invece lui, quella sera, parlò solo e unicamente in italiano, proprio verso di noi. Poi c’era del partito comunista qua, croato, la Bignan, che era del comitato centrale dopo c’era invece Hartmann, che era invece del comitato centrale sloveno e lì venne fuori di tutto. E lì per la prima volta sento Borme che fa l’intervento su. Come sempre un intervento molto mirato ma poi ci son tutti, c’è Ezio Mestrovich. Lui fa il famoso intervento del “Cacao meravigliao” 

(Mestrovich?)

Sì, Mestrovich. 

(Ce lo racconti.)

Perché lui dice “eh non è come...” perché al tempo c’era una trasmissione “Quelli della notte.” “Eh, non è questo Cacao meravigliao.” Cosa ti capita? Allora lì io soltanto assorbivo, avevo paura: “Che cazzo qui arriverà la polizia stasera.” E io vado a casa e cosa ti succede subito dopo? Subito dopo, praticamente, Jože Hartmann, che era presente quella sera e che è membro del comitato centrale della Slovenia, scrive una velina al comitato centrale stesso e tira in ballo tutti i presenti con tanto di nome, cognome, cosa ha detto, con valutazioni anche pesanti. Come faccio a sapere che lui manda la velina là? Perché viene pubblicata pari pari sull’Omladina. Col senno del poi ti è chiaro. 


(Cioè?)

Juri e compagnia usano la velina per fare un colpo all’interno del comitato centrale. Ma quello ti dico c’ho pensato anni dopo all’accaduto perché nel momento viene fuori questa faccenda.

(Juri?)

Franco Juri. Io parlo sempre quando nomino... Franco lo conosco da “Panorama giovani” perché quando avevamo fatto “Panorama giovani” Franco faceva le vignette. Era quello che avevamo messo su io e Ezio.

(Ezio Giuricin?)

Giuricin, sì. Eravamo andati dall’allora caporedattore Martini. Avevamo fatto queste pagine centrali colorate e sono state una palestra per noi.

(Questo è stato alla fine degli anni ‘80? Anche prima.)

Sì, anche prima, anni ‘70. Per esempio, ecco con le sue caricature, erano delle pagine decenti. Poi sono venute fuori anche delle cose belli per discutere, eccetera. Beh, una piccola palestra chiamiamola per così dire. Però adesso torniamo a questo. Praticamente succede che il “gruppo 88” fa questo gran casino eccetera e qua c’è una polarizzazione da parte delle dirigenze varie perché il “gruppo 88” pone, in quel momento, al nostro gruppo dirigente dell’allora “Unione” dei problemi di democrazia interna. Chiaro? E lì hai lo scontro duro fra l’establishment che logicamente come ogni establishment di questo mondo cerca di bloccare questo tipo di anarchia che ti viene fuori. Io ho la fortuna di essere spettatore. Non partecipo, ho paura. Mi tengo distante perché non sai mai quello che ti può capitare: “Ozna sve dosna, via Roma nikad doma.”Per cui... ma sono lì presente. Tra l’altro sono presente a Fiume quando bisogna fare un dibattito all’ex “Palach” che era una specie di chiamiamolo... ritrovo studentesco in cui, finché vivo me lo ricordo...  

(Perché “ex” Palach, si chiamava Palach al tempo?)

Sì ma adesso no... Ma il Palach era un posto dove andavo ad ascoltare musica. Sì?

(Solo volevo chiedere qual era lo scopo del “gruppo 88?”)

Lo scopo del “gruppo 88” era quello di democratizzare, di cercare di parlare. Allora, quando per molto tempo tutto è represso, allora hai bisogno di sfogarti. 

(Questo convengo è stato nel’88?)

Sì, sì. Parliamo sempre di quegli anni. 

(Ed è stata proposta da giovani?)

Ma non direi tanto giovani. Allora, grande amico, Silvio Stancich non era giovane. Era un giornalista con una carriera importante. Lui è il figliastro di Damiani... ma una persona di un’intelligenza anche... non so... le ore che ho passato con lui le ricordo... con lui, con sua moglie, con tutte le persone... sono davvero dei bei ricordi. Loro e della loro famiglia. Comunque, torniamo su questo. Arrivo a Fiume e mi trovo la sera fuori. Io non sono neanche entrato al Palach, ragazzi miei. Pura. C’era...

(Cosa era organizzato al Palach?)

Ma... una discussione su queste nostre cose. 

(Ma sempre sul “gruppo 88” fiumano però?)

Ma non avevi tu.... la parte fiumana era piuttosto poco nel “gruppo 88”. Il “gruppo 88” era più fuori. 

(Per questo motivo non fu organizzato in Comunità?)

Ah, questo non te lo so dire. Sinceramente questo non loro ricordo. Mi ricordo di una cosa che fuori mi son trovato con... Aiutatemi è un intellettuale croato, il padre gli era eroe popolare... Rakovac! “Qua bisogna stare attenti perché i carri armati potrebbero accendere i motori. Dobbiamo stare attenti.” Cazzate. Cioè non cazzate ma vivevano... no, hai ragione... ragazzi, son cose serie però parliamo di quel momento... Io quella volta là [fa il gesto di svignarsela]. Non sono mica entrato, per dirti, perché c’era... Però questo mi ha portato poi a pensarci sopra. L’esperienza di quelle storie, di quelle persone che avevo visto, eccetera... Allora ho detto: “Ma Dio, cerchiamo di fare un qualcosa di veramente... incominciamo a parlare...” E vi posso giurare che non c’era la volontà di prendere il potere, capite? Ma di far partire un discorso democratico. Sembra facile ma chi detiene il potere vede te che vuoi scalzarlo. Una cosa tremenda, tremenda. Ma non me ne ero accorto subito, me ne accorsi più tardi perché hai delle reazioni che secondo me sono abnormi rispetto a quello che tu fai. L’ho capito in un momento... questo ve lo racconto perché è tremendo come aneddoto. Allora, noi parlavamo, in un certo momento abbiamo detto: “Mah, bisognerebbe riformare l’assemblea dell’Unione. Fare una cosa dove si parla e si discute di più.” Al tempo non c’erano i computer, si scriveva tutto a macchina... e in una di queste nostre discussioni ci mancava il termine... perché si facevano gli appunti poi si facevano girare. Allora questo gruppo, che poi diventò la costituente, si disse: “Ma facciamo un parlamentino.” E, in questo documento, venne fuori la parola parlamentino. Ma capite che non ha nessuna connotazione politica di parlamento? Non sai come si chiama l’assemblea dove si va a discutere, la chiami parlamentino. Fatto sta che questa rimase una delle tante... a Trieste, subito dopo, vi fu in incontro internazionale... non mi ricordo... una roba così... e alcuni di noi vennero contattati direttamente dal MAE per aver un incontro a Trieste. I tre siamo io, Ezio Mestrovich e Borme. Ci dicono: “A ora tal dei tali, davanti all’hotel tal dei tali.” Si va là, ci troviamo là, storia tipo film di Hollywood. Una macchina ci carica e ci porta di fronte dove c’è la Stazione marrittima e ci porta in una stanza chiusa che non ha finestre. È chiusa, siamo là, io, Ezio e il buon Borme con due tipacci – chiamiamoli così perché sono ben messi – che stanno sulla porta. Cioè non puoi uscire. La cosa diventa un attimino... E ti entra un personaggio vestito in seta, mi ricordo con anche una cravatta e ci tiene un bel discorso, il signor Sergio Vento. Lui, allora, era ambasciatore a Belgrado. Lui dopo è diventato ambasciatore a Washington e dopo è diventato ambasciatore alle Nazioni Unite, per cui non vi parlo di una mezza sega, parlo...

(Nell’89 immagino?)

Qui parlo di quel periodo là ragazzi. Vi parlo del top di quella che è la diplomazia italiana. E sto qua ci fa dei discorsi sul generico. C’è invece il buon Borme, che è sempre un attimino avanti agli altri, aveva anche un po’ di esperienza anche lui l’ha fatta e gli dice: “Caro signor ambasciatore ma ci dica perché vuole parlarci?” Questo qua si trasfigura tipo Gesù Cristo e disse: “L’Italia mai e poi mai accetterà nessun discorso di secessione.

(Voi facevate queste discussioni all’interno dell’Unione?)

No, no, facevamo all’interno di un gruppo di cospirativi [ironico]... eravamo così... dei poveretti. Dei poveretti fino a un certo punto, perché avevamo gente pensante...

(Ma Ezio Mestrovich?)

Era contro. Lui faceva parte dell’establishment. 

(E Borme?)

Lui, invece, faceva parte del “non-establishment.” Era quello che era stato cancellato e che noi lo rivogliamo portare.

(E lo riportate?)

Lo riportiamo, certo. Ma ti devo dire che questo succede... Allora, io al tempo non capivo, parlo oggi col senno del poi, veramente è un’ubriacatura dopo che per anni stai attento a cosa parli, a cosa dici, a cosa potrebbe capitarti. Guarda che l’esperienza che ho avuto anche durante gli studi di medicina sono esperienze dure. C’è gente che è finita che è finita in galera per aver cantato una canzone, mentre studiavo medicina. 

(Questo in che periodo?)

Allora, tu calcola, avrò avuto 20 anni, parliamo del ‘77. C’è gente che si è fatta i suoi anni di galera per aver cantato una canzone e quello che l’ha denunciato poi ha fatto carriere politica. Io ti posso dire il nome e cognome di chi l’ha denunciato... Prego?

(Quindi alla fine degli anni ‘70 c’era ancora questo?)

Sì, sì, nel ‘77 io, all’università, ho addirittura assistito a un processo, tipo quei processi staliniani, in cui un gruppo di studenti che era al Dom era andato alla messa di mezzanotte della chiesa dell’Assunta su... e aveva scritto il nome di tutti gli studenti che dal Dom erano andati alla messa di mezzanotte su alla chiesa non dell’Assunta...

(Dei cappuccini?)

Non dei cappuccini.

(Dei Salesiani?)

Dei Salesiani. E aveva chiesto da noi, che tra l’altro avevamo altri problemi della dirigenza studentesca perché avevamo problemi con un professor che era partito de testa... e si va a dixe... “allora questi nomi qua xe andadi a far la messa, bisogna prender contra de lori dei provvedimenti.”  Ma ti ti va a far sta roba con tante de nomi e cognomi? E il capo della polizia studentsca aveva come ragazza una cattolica di quelle dure e lui si è ingegnato un escamotage per liberarsi di questa. Aveva portato addirittura delle bobine con i nastri di quella che aveva parlato e sto qua aveva detto: “E cosa facevi su a mezzanotte su a messa?” E l’altra gli fa: “Ma come ti pensi?” “E no spieghime, che cosa ti facevi a mezzanotte?” E là se l’è cavata ma se l’è cavata anche intelligentemente, capisci? L’anno prima uno che aveva cantato una canzone è finito in galera per un anno. 

(Ma che canzone era?)

“Ustani bane.” Ed era stata cantata... ma nel ‘77, ti parlo di... ma l’aveva cantata da ubriaco ma poi chi ha fatto... 

(Una canzone che inneggiava al nazionalismo?)

Al nazionalismo... Tra l’altro, questo qua era uno di Segna puoi capire... ma son quelle cose. Fra l’altro tu che sei storico ricordati che è un cittadino fiumano che porta Jelačić a capo della Croazia, vediamo se sai chi è. Adesso quando vai a Napoli vai a studiare anche il periodo... che è stato anche comandante dell’esercito. Lui era anche a Solferino, tu sai? Era lui, in effetti, l’anima nera di Radetsky. Comunque lasciamo perdere. Lui ha fatto la Croazia perché la Croazia gli serviva come strumento contro Napoleone. Lui l’ha creata. Loro non avevano i simboli. Lui, da storico, ha creato i simboli ed è lui che li ha dati in mano a Jelačić che era il suo luogotenente, questo lo sai no? Ma lui gli ha dato la bandiera croata con la schiacchiera perché lui aveva capito l’importanza dei simboli... Lui però non capiva bene la differenza fra serbi e croati perché gli mancava. Comunque, torniamo... Borme mangia la foglia subito e dice a Sergio Vento: Ma di che cosa sta parlando?” E questo qua dice: “Sì, perchè voi...” Vuol dire che qualcuno gli aveva dato a Vento sto benedetto materiale in cui stavo scritto sto parlamentino... che lui vedeva come nostro parlamento in una ricerca di un aiuto italiano, ma siamo fuori di testa?

(Quindi la secessione...)

... Di noi italiani all’interno della Croazia... dell’allora Jugoslavia che si stava...

(Secessione italiana?)

Sì Sono pazzi, ma guarda, io ti racconto adesso un altro intervento che è ancora peggiore. Io torno da Gospić, di una situazione tremenda perché torno in ospedale qua e lavoro con dei turni massacranti...

(Perché sei a Gospić? Perché ancora non l’abbiamo detto...)

Io sono a Gospić perché nel settembre... praticamente, i medici dell’ospedale di Gospić, quelli che son del posto, capiscono che la situazione sta precipitando e semplicemente se ne vanno via. Lasciano l’ospedale sguarnito. E allora noi...

(Che la città, in questo momento, è nel pieno del...)

Era, praticamente, io arrivo nel momento in cui a Gospić ci si può ancora arrivare via terra... cioè si passa il Vratnik e si arriva a Gospić. Il giorno dopo che io arrivo a Gospić, la via è interrotta. Non si può neanche più tornare. Gospić è praticamente accerchiata e viene bombardata dal... ehm... diciamo ehm... diciamo viene bombardata non ancora dagli aerei, viene bombardata dall’artiglieri e dai mortai. 

(Dell’Armata popolare?)

Dell’Armata popolare e dei serbi che vivono nei villaggi. Poi là c’era una fabbrica che ti produceva fra l’altro munizioni per mortai di cui puoi immaginarti...

(Ne aveva...)

Eh, sì. 

(Tu rimani bloccato a Gospić quanto tempo?)

Una decina di giorni. Praticamente, non riesco più a lavorare in ospedale perché è impossibile non ti riescono a portare più i feriti perché ti sparano addosso; allora decidiamo che un un gruppo esce dall’ospedale e si mette in una posizione, diciamo, protetta dove almeno non ti sparano ed eventualmente di portare là i feriti. Praticamente io esco dall’ospedale e vado a Donje Pazarište... che per arrivare a Donje Pazarište bisogna passare per Smiljan. Passo da Smiljan e arriviamo a sto benedetto Donje e io, praticamente, vedo il bombardamento notturno di Gospić, me lo guardo come uno spettacolo perché lo vedo da questo posto dove avevamo...

(Quindi tu sei un medico anestesista?)

Io sono medico anestesista.

(E là in queste condizioni?)

Era molto difficile lavorare. Era molto difficile lavorare. Ti faccio un esempio a Donje, dove siamo finiti, sto benedetto... Lì abbiamo preso un’aula di una scuola e l’abbiamo adattata a sala operatoria. Per esempio, come abbiamo fatto? Con il sapone di Marsiglia e delle spazzole abbiamo lavato perché i muri erano a olio, pitturati a olio... abbiamo lavato i muri, abbiamo lavato il pavimento, per cui guarda il sapone, credimi, è la pulizia massima che si poteva ottenere. Per cui abbiamo utilizzato quell’aula come sala operatoria.

(E vi arrivavano feriti...)


... feriti da combattimento. 

(Tu, in un’intervista, hai detto che erano feriti da vari ambiti.)

Sì, da vari ambiti, cioè...

(Venivano, come arrivavano?) 

Tu facevi il tuo lavoro di medico. Non è che guardavi... Te li portava chi te li portava.

(Non eravate controllati da qualcuno? Militari?)
Ma non c’era mica l’esercito. Lì erano, praticamente... lì non esisteva l’esercito in quel momento. 

(Lì però i territoriali c’erano?)

No, c’era la Garda. C’era la Garda e tu dalle uniforme non capivi chi era con chi, capisci? Era una situazione molto...

(E vi portavano continuamente feriti?)

Ci sono dei momenti. Allora, facciamo... parliamo di due fasi: prima fase mentre sono in ospedale; seconda fase mentre sono... In ospedale la situazione era che ti portavano i feriti di solito croati e si lavorava nella sala operatoria, eccetera, che tra l’altro non era neanche tanto sicura perché ogni tanto una pallotola ti entrava, vagante, magari però ti entrava. Cioè si lavorava in situazioni abbastanza... e mi ricordo che, per esempio, quella che era alla terapia intensiva poi venne colpita dall’artiglieria per cui avevo messo giù i pazienti in un posto sicuro e mi ricordo che poi li avevo evacuati fino a Fiume e c’era la mia capa che si era incazzata perché non gli avevo mandato le carte. Cioè io non avevo fatto a tempo a prendermi le carte e diciamo che l’avevo mandata con una documentazione un po’... 

(All’ospedale di Fiume?)

Sì.

(Perché tu eri dipendente...)

Dell’ospedale di Fiume, sì. 


(E spiegaci un po’...)

No, voglio finire questo. Però devo dirti che lei... il mese dopo andò su, fra le macerie, e trovò le carte e si scusò. Per me fu, capisci, “avevi ragione tu.” Non tutti si sarebbero. “Mi hai mandato giù i pazienti con un pezzo di cartone con scritte quatttro righe.” Logicamente tu lì non potevi più far niente. Capisci? Non avevi il sangue, erano situazioni molto precarie. A Pazarište era ancora peggio perché a Pazarište mi è capitato che non avevo materiale, nel senso, ragazzi è dura, è dura. Non hai... devi fare un’anestesia, come fai un’anestesia se non hai i farmaci adeguati, i macchinari adeguati, eccetera. Fai di necessità, virtù, usi quello che hai. Ed è andata bene relativamente e lì sono rimasto molto riconoscente, devo dirti, a quelli di Médecins Sans Frontières per cui ogni anno, diciamo, faccio l’obolo e perché? Perché passo uno di Médecins Sans Frontières e mi disse: “Cosa ti serve?” “Guarda, non ho niente.” E il giorno dopo, guarda che si rischiava forte ad andare giù e su, mi portò un pacco standard per fare... adesso non mi ricordo se 25 o 50 anestesie con un minimo di farmaci, eccetera. 

(Medici senza frontiere o altri?)

No, Medici senza frontiere perché è difficile... però ti posso dire che non m’ha chiesto mai “chi sei, chi non sei.” Mi è piaciuto come...

(E siete stati qualche giorno là a cercare di salvare il salvabile?)

A salvare il salvabile perchè sai, io sinceramente in quel momento non pensavo che saremmo caduti perché non c’era... non avevamo il numero per... poi, in effetti, gli jugoslavi... non gli jugoslavi... l’esercito jugoslavo si è ritirato subito dopo. Io una cosa che mi ha fatto male è che il giorno in cui sono ritornato giù a Fiume, quel giorno là, in un bombardamento in un albergo, è morta una bambina di nove anni che stava vicino a una piscina. 

(Là a Gospić?) 

No, giù.

Gospić era stata già bombardata, la caserma era già caduta. E non era tanto importante che la caserma fosse caduta ma son caduti i magazzini che c’era un’enormità di armi, munizioni, eccetera che poi da là furono trasportate a Fiume. Poi avevano bombardato per cercare di distruggere quantomeno...

(E questa bambina invece?)

Questa, bambina, poverina era giù fra gli sfollati in un albergo che era giù sul mare. Mentre io tornavo verso Fiume, st’aereo mollò una bomba che cadde vicino a st’albergo e morì questa bambina.

(Tu parli nelle tue interviste, a questi convegni di cui tu poi fai parte, anche della situazione a Fiume che era difficile.) 

A Fiume ma no...

(Per quanto riguarda i profughi nella regione che ricordo hai?)

Più che Fiume, devo dirti che io ho avuto una sensazione tremenda... io sono stato a Zara. Zara era accerchiata. Zara era accerchiata e i Luxardo raccolsero un po’ di pasta da portare giù agli... fra virgolette... italiani di Zara e mi diedero una lista di persone. Fatto sta che noi avevamo un collegamento diretto con Zara con l’aliscafo. Zara era accerchiata ma da Fiume si riusciva con l’aliscafo ad arrivare a Zara. Fatto sta che io arrivai a Zara e mi ricordo che il sindaco di Zara era Ive Livljanić che poi fu il primo ambasciatore alla Santa Sede e, per ragioni di correttezza, andai da lui a dirgli: “Guarda che io ho questa roba che dovrei consegnare agli italiani di Zara.” In maniera molto così informale... Perché io avevo la lista e ne conoscevo due. Anche persone squisite. Non dimenticherò mai Gastone Coen, non so se avete sentito mai parlare di lui. È un pozzo di cultura e di scienza. Poi c’era Matulovich, eccetera, ma veramente grandi personaggi. Fra l’altro a Zara avevo dei miei colleghi che lavoravano giù a Zara e... arrivo in comune, incontro Livljanić e gli dico: “Guardi, io qui ho queste cose.” E lui mi disse, sue parole testuali: “A Zara non ci sono italiani.” Adesso voi dovete immaginarvi Zara accerchiata, i carri armati sono praticamente a duecento metri da dove dormi, c’hai la canna del carro armato che ti punta sulla stanza. Sto qua ti dice “non ci sono italiani” e, se conoscete Zara, è larga e alla fine c’è la chiesetta che era stata appena restaurata con i soldi dei zaratini esuli. Ma poi io sapevo che c’erano dei contatti molto stretti fra i zaratini che vivevano fuori da Zara e si davano una mano in quei momenti di guerra tremendi. Alcuni dei zaratini giovani, addirittura, erano in Italia. E allora io gli dico: “Guardi, lei dice che non ci sono. Io ho una lista e, per correttezza, le dico che consegnerò a questa gente. E dopodiché, mi ricordo, siamo andati al “Kolovare”, lì dove c’erano tutti questi profughi della Zagorje. Lì capisci che erano venuti in città, eccetera. E là mi sono trovato con gli zaratini. E lì, non dimenticherò mai che ho trovato a Zara, Elvio Baccarini che per premio l’avevano mandato là...

(A fare?)

Elvio Baccarini, filosofia all’università. Lui difendeva l’università. Lui l’ho trovato comunque giù a Zara come professore.

(Lui non aveva neanche finito il dottorato e insegnava già al liceo?)

Sì, era una situazione... Guarda, cosa c’entrava a star là con un fucile? Spiegami. Per me era una cattiveria. Vabbè, lasciamo stare, torniamo avanti su altre cose. A Fiume non era una situazione così graveFiume non è mai stata una situazione grave, perché?  Perché c’era un lavoro sotterraneo fra Linić e ... (incomprensibile) per cui... allora io ti dico un segreto, a voi ve lo posso dire, però noi, al tempo, lo stesso, non essendo sicuri che succedesse qualcosa, facemmo dei contatti con il ministero degli affari esteri per poter, in caso di situazione che precipitasse, da poter evacuare i fiumani nostri connazionali. Per cui avevamo una lista dei nostri sui dei dischetti così sapevamo che queste persone qua, in caso la situazione dovesse precipitare, avevamo a disposizione un traghetto per poterli portare fuori da Fiume. Comunque non è mai precipitata la situazione però si era pensato anche a questo.

(Siamo nell’ottobre del ‘91 e tu sei presidente della Comunità?)

Sì, sono già presidente.

(Da quando sei presidente e come diventi presidente?)

Divento presidente con un plebiscito.

(Quando succede questo? In che periodo?)

Le prime elezioni che abbiamo fatto. Proprio di questa parte qua non conservo... di tutte le altre cose ho degli appunti, eccetera, su questa parte qua non ho... 

(Che memorie hai di quest’esperienza?)

Sinceramente? Brutta. Molto brutta perché mi son trovato da parte dell’entourage, eccetera, mamma mia mi son trovato delle cose che non credevo possibili. 

(Tipo?)

Tipo si è visto l’elezioni come una cattiveria verso gente che in effetti aveva dato tutta la sua vita o... non si è visto come un semplice discorso di avvicendamento. Forse si son visti... anche perché io su certe cose sono stato molto pragmatico. Faccio un esempio, avevo detto che tener la Comunità lontano la politica, cioè non far più i servi di nessuno, come succedeva. E, per esempio, di avere un rapporto con tutti i partiti, neopartiti, e dopo vedere quale dei partiti accetta o no un nostro programma. Noi siamo cittadini dello stato croato, per cui verso i cittadini italiani i soldi non li deve dare l’Italia ce li deve dare la Croazia per quanto riguarda la nostra attività culturale... cioè è una cosa sacrosanta. La faccenda che lo stato si lavi le mani e ricordatevi la cosa che mi ha fatto sempre specie dopo il Trattato di Osimo.... La Slovenia la sua parte l’ha bloccata in un conto non fruttifero, la Croazia ha pagato due tranche e dopodichè non ha pagati più niente. Sono discorsi molto pesanti in cui credo, sinceramente... cioè penso che mi sono sentito parte di questa società ma non deve vedermi come qualcuno che ha fatto qualcosa contro... noi non abbiamo fatto nulla contro nessuno, fino a prova contraria.

(Perché ti sentivi parte di un gruppo nuovo?)

No, no, in genere anche di un gruppo che mi è contrario. Loro fanno parte di questo gruppo, io non vedo questa differenza.

(Ma i rapporti con i fiumani che non stavano più a Fiume?)

Per me io l’ho promosso. Ma l’ho promosso in una maniera molto franca e aperta. Allora, se mi sono spiegato bene prima, non è che tutti quelli che sono andati via son fascisti e tutti quelli che son rimasti sono comunisti. A me piaceva un’espressione, che la copio, di Borme: “Noi dobbiamo raccogliere le membra sparse di una koinè culturale”... Torniamo un secondo, chi per esempio oggi parla e studia quella che è stata la storia di questa città? Non esiste. Esiste una storia dopo il ‘45. Quello che è prima è una cosa che non si può ben capire in cui appena cerchi di studiare una parte vieni colpito o da una parte o dall’altra. Non puoi fare una ricerca storica perché c’è sempre qualcuno che ti dirà: “No, sei di parte.” Aspetta un attimo. La storia non è di parte, noi dobbiamo metterci un attimo nella merda e... Fiume è diciamo, per antonomasia, sarebbe il posto sine ira et studio. Però allora bisogna parlare del nazionalismo e qua ti casca l’asino perché appena tocchi qualche argomento qua tutti si sentono colpiti. Secondo me l’importante era riportare un discorso, una comunicazione, che si era interrotta perché si era interrotta. 

(Tra fiumani da una parte e dall’altra?)

Sì. Continuava quello familiare ma mancava... e io ho trovato un grande aiuto in Oscare Fabietti, persona di notevole cultura e soprattutto senza pregiudizi. Nel senso, nella sua vita lui era stato fascista e aveva... però, per esempio, aveva un rapporto di rispetto e di amicizia... con Leo Valiani. Il che vuol dire da fiumani superiamo il discorso della contrapposizione ideologica. Fatto sta che anche Valiani poi ha fato anche una mano importante, anche per la rivista, eccetera. Ma questo puoi farlo perché? Perchè siamo fiumani. Come ti dicevo, mandi il papà a chiedere: “Ma tuo figlio pensa così o no?” Perché tu la velina la fai, la dai al Komitet e finisce male. No ci salviamo, arrivati a questo momento bisogna salvarsi, darci una mano. Venirne fuori in una situazione che è quella che è. Ecco con lui ho avuto anche un bellissimo rapporto.

(Con chi?)

Con Fabietti. Fabietti guarda che ha dato anche soldi dei suoi, cioè non è che fossero soldi del ministero degli affari esteri, eccetera. E lì, questo è anche un problema di noi fiumani. Io sono stato sempre molto diffidente dei soldi che arrivano da fuori perché, bene o male, sei servo e delle volte, come nella riserva indiana, ti danno le coperte però c’hanno il vaiolo.  

(Ti ricordi, nel periodo in cui eri presidente, cosa organizzavate oppure su cosa ti ricordi avete speso molte energie?)

Allora io, in quel momento, ho speso più di tutto energie per cercar di venire fuori dalla crisi economica. In che senso? Beh, non avevo un buon rapporto...

(Un buon rapporto?)

No, avevo un buon rapporto, per esempio, con l’allora sindaco, il quale cominciò a imporci degli affitti onerosi che io ritenevo del tutto ingiusti perché noi facciamo un’attività per quella che è la popolazione... con la differenza che noi parliamo italiano ma che siamo come tutti gli altri, pensavo che il Comune ci dovesse dare... invece c’è stato... ed è un problema duro. Io ero contrario, ve lo dico sinceramente, a questa sede per una ragione... che è bella, la sala, gli stucchi, gli orpelli, eccetera. Io però vedevo la nostra comunità, in generale, come una comunità che stava andando verso una comunità di anziani e sinceramente pensavo fosse molto più appropriata una sede dove questi anziani potessero con più facilità andare. Qua devono fare le scale per venire su... e avere anche un sostegno, no? Tipo cibo. Io veramente vedevo così la comunità italiana nello svilupparsi anche perché cori, eccetera, col tempo... nei cinque-dieci anni a venire le cose sarebbero diventate più pesanti. Non ho trovato altri che sinceramente avessero questa visione. 

(Però, come attività, il turismo per esempio raccoglieva anche aiuti, tra l’altro, filtro per aiuti umanitari per la comunità...)

Sì.

(Cioè c’era attivismo.)

Sì, era veramente cercare chi avesse bisogno e purtroppo non tutti avevano delle possibilità e quando si poteva, si poteva dare un aiuto. Anche se io sarei stato più contento se avessimo istituzionalizzato il tutto, io sono sinceramente contrario alle raccolte ad hoc. Come anche adesso si fanno le raccolte o per il cancro, dobbiamo organizzarci meglio. Lì penso che qua sia stato anche uno sbaglio di tutta la struttura della nuova Unione che da questo punto di vista non ha fatto niente. Cosa abbiamo fatto per gli anziani?  Un piffero, niente. Io dico me ne sono andato, perché? 

(Prima che te ne sei andato, su questo ritorneremo, ma il convegno pacifista?)

Sì, quello è stato proprio una cosa che mi ha fatto piacere di organizzare qua in Comunità perché volevo lasciare proprio il nostro segno, che io penso sia presente anche nella società di qua, di non belligeranza. Torno a un aneddoto brutto però lo dico e lo sottolineo. Mi è successo una cosa schifosa. Ero tornato da Gospić a lavorare all’ospedale in una situazione molto precaria di tanto lavoro, eccetera. Ero in sala operatoria quando mi venne detto che c’era una persona di cui mi venne detto nome e cognome che voleva parlare con me. Io uscì di sala e mi trovai di fronte una persona sconosciuta, non quello dal nome e cognome che m’avevan detto. Paroli testuali: “Noi siamo pronti a organizzarci. Abbiamo tutto quello che ci serve.” Si parlava di azioni armate. 

(Con chi, per chi e per cosa?)

Contro quello che era lo stato croato di allora. Io ero appena tornato da Gospić.

(Come italiani?)

Sì, sì. Aveva visto in meno un possibile alleato per un’azione di questo tipo. In quel momento, che cosa pensi? O è un provocatore... io avevo veramente le scatole piene, ero stanco, e gli dissi: “Guarda, lasciami in pace, perché sono appena tornato.” Ed era vero. “Sono appena tornato da su e ieri ho vomitato dal sangue che avevo addosso.” Perché mi era successo un brutto fatto e proprio... era settembre per cui era abbastanza caldo. E quando portai questo ferito a Fiume, fra il caldo, tutte le curve che c’erano per arrivare giù dal Vratnik in giù. Io praticamente fermai l’autolettiga perché dovetti vomitare. Era una ferita alla testa per cui non potevi far niente che mettere su un po’ di garza sterile ma il sangue veniva fuori, eccetera. Avevo ancora viva questa scena e poi c’è questo imbecille che mi provoca e... niente, son tornato dentro a fare il mio lavoro. Ma mi son pensato a questo. Cioè chi ha usato quel nome, sapeva benissimo che io conoscevo quella persona con quel nome e con quel cognome. Per dirti quanto fossero i giochi brutti e schifosi in quel momento. 

(Le esperienze furono anche positivi per altri aspetti?)

No. Questa era un’esperienza assolutamente negativa perché vuol dire che sei sempre sotto il gioco dei servizi. Guarda ne ho avuto di cose brutte e quello mi ha fatto schifo in cui su alcuni di quei giochi c’erano sicuramente dietro persone dell’interno nostro della comunità per dei loro giochi personali. Di quello comunque conservo dei ricordi... quelli me li sono messi da parte. 

(Ricordi di Borme?)

Di Borme ho un grande ricordo come persona. È stata una delle persone di cui ho sentito empatia, empatia che è una cosa molto rara. Ho avuto il piacere di conoscere e ho avuto il piacere di conoscere anche sua moglie, Mafalda, una grandissima donna... e di lui, quello che mi è piaciuto è la sincerità e l’onestà intellettuale. È l’unico che non ha rinnegato il comunismo ma, diciamo, l’ha analizzato in forma critica. Quella che penso che per lui è stata un’esperienza devastante nella vita. Ma comunque l’ho visto capace... a differenza di altri i quali acriticamente sono sempre rimasti... in lui ho invece ho trovato un’empatia. Anche verso chi ti è contrario nel vero senso della parola, chi è anche cattivo verso di te. E lo dico per esperienza personale. Io mi sono trovato in dei momenti in cui umanamente ho reagito anche in maniera schifosa, di cui mi vergogno, con persone che l’hanno maltrattato ma in maniera importante. Ti faccio un esempio, lui era un cardiopatico, e non sopportava il fumo. Ma non sopportava perché veramente gli faceva male e ci sono state delle persone che fumavano apposta vicino a lui per dargli fastidio. Oltretutto proprio una cattiveria all’ennesima potenza. Lui in maniera anche diciamo molto gentile chiese che si smettesse... Lui, devo dirti, lo so perché c’ho parlato, anche a quelli che lo attaccavano, non lo mai sentito dire una parola brutta e cattiva, cercava sempre  di trovare la parte positiva... Io non ho questa... caratterialmente sono l’opposto, se mi attacchi ti rispondo due volte tanto. Lui invece no. Credeva fortemente nella cultura, nella scuola, negli insegnanti. Aveva, direi quasi... anche perché... la mia grammatica è quella di Borme, da cui ho studiato l’italiano. Ma ho capito che per lui era veramente una cosa importante, imprescindibile. Scuola, cultura, insegnamento, il rispetto di queste persone che insegnano. Beh, quello veramente chapeau. Ed è quello che ci manca. Invece, da parte di alcuni dei nostri, c’è stato proprio... diciamo che... io che sono un anarchico, nel momento che le cose iniziano a istituzionalizzarsi per me è difficile... per cui è stato difficilissimo essere presidente della comunità, anche se eletto con un plebiscito a suo tempo. Anche perché penso che ognuno dovrebbe avere la coscienza di lavorare non tanto da solo ma che dovremmo assieme... Non mi piace che c’era qualcosa che diceva al di fuori che cosa “devi fare, devi dire.” Mamma mia. E da noi esisteva questo da parte di quelle che erano le strutture politiche. Cose tremende. Noi potevamo fare il mandolino, il coro e basta. Nessuna soggettività. Oggi ancora peggio.

(Questo è il motivo per cui hai deciso a un certo punto di concludere la tua esperienza come presidente?)

No, l’ho decisa per una semplicissima ragione perché ho deciso di mettere su famiglia e di dedicarmi anche... che è un mestiere difficilissimo quello del genitore. È una scelta di vita. Era proprio una scelta mia di vita e sono molto soddisfatto. Vedo che oggi manca... I miei figli non sono fiumani, non si ritengono fiumani. Questo è molto... Pur avendo continuato a parlare continuamente in dialetto, la risposta loro è sempre stata in lingua italiana. Io non so come... 
Qua mi è stato molto difficile superare la situazione politica, eccetera. Ed è molto lontano da quello che ho visto. La disgregazione di quella che è stata l’economia di questa città. 

(Tu in alcune interviste alla fine degli anni novanta, ti dimostravi molto preoccupato per la miseria del pericolo economico.)

Sì, assolutamente, sì. 

(E come l’hai visto negli anni successivi?)

Ho visto questo consumismo da una parte, no? La presenza anche di modelli di società che sono così lontani dal mio modo di concepire: la distruzione della cultura, la distruzione della scuola come tale. Succede anche in Italia, eh. Non è che sia... Son momenti veramente brutti.

(Tu hai insegnato al Liceo?)

Sì, è stato un... questa una bellissima esperienza. 

(E cosa ci può dire di questa esperienza?)

È stata una bellissima esperienza perché ho conosciuto tante persone, molto interessanti. Ho capito anche quanto sia difficile insegnare. Non è solo il trasmettere nozioni, eccetera. Bisogna anche fare interessare, farsi capire ed è veramente difficile. Ho grande, grande, rispetto dei bravi insegnanti. Sono le persone uniche che ci possono salvare...

(Fulvio, grazie.)

Prego.  È dura, è dura... in che senso? Anche per voi, ragazzi. Cioè nel senso che questo che tentemo de fare, non ci tireremo mai indietro. Però, Dio Bono, el mondo sta cambiando in una maniera così schifosa che... che è incredibile, a una velocità spaventosa, spaventosa. Guardate che per me è stato uno shock quello che sta succedendo in questa epidemia. Io ho problemi... adesso ci troviamo di fronte a sti negazionisti ma ti parlo di pazienti negazionisti che tu li curi in terapia intensiva, i quali sono aggressivi verso di te che li stai curando ma in una maniera stupida. Cioè perché? Che cavolo? “Eh, non mi far il vaccino!” Non te lo faccio il vaccino, cerco di tirarti... Cioè hai capito in che situazione siamo? Cioè un qualcosa che non funziona. Stiamo vivendo un momento di...

(Chiudiamo su questo. Ti senti e ti sentivi tutti questi mesi in trincea?)

Guarda che all’inizio ero contento. Te lo dico sinceramente, io pensavo... non mi sono mai posto la domanda sull’utilità o no di un vaccino. Non so per me è chiaro, serve, punto e basta. Può avere degli effetti... ma dimmi quale medicina non ha effetti collaterali? Sai che decine di persone muiono perché prendono l’aspirina e non sanno che sono allergici all’aspirina però non per questo non userei l’aspirina. Salvi milioni di persone è chiaro. Ho visto un crescendo, non lo capisco, non capisco l’informazione che... Cioè sto vivendo un momento brutto. Io non discuto, cioè con voi posso ma io non discuto di questo lì a lavoro perché faccio il minimo di quello che devo fare. Figurati se ho imposto a qualcuno qualcosa. D’altra parte sentirmi anche... non lo so come la vedete voi, per me... L’unica cosa positiva che almeno c’ho una figlia che si è buttata in matematica e sta andando con la geometria euclidea che è la cosa che mi piaceva sempre. E l’altra anche... e che sono delle persone, delle belle persone.

(Questo come genitore?)

Penso che sia importante. Più che altro l’esempio.

(Grazie.)

Prego.



