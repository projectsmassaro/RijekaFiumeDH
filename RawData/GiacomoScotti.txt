
Io sono arrivato a Fiume nel… sul finire di novembre del ’47 però ero già nella ex Jugoslavia da qualche mese. Sono stato prima in Slovenia, in un campo di.. di diciamo di raccolta si chiamava “Talijanskih italiansiših emigrantov“ [0:25] di emigranti italiani e poi di là mi hanno mandato a Pola, alla sede dell’Unione Italiana che in quel periodo si trovava a Pola presso il mercato. Edi [0:44] ne era alla testa Eros Sequi, un poeta e scrittore che poi… e dopo 8-9 giorni mi hanno mandato a Fiume, dice: “a Fiume hanno bisogno, a La Voce del Popolo di te”. Perché negli interrogatori che io avevo subito al campo, diciamo, di raccolta dei… avevano tutti i dati miei che avevo finito il liceo insomma che… c’era anche il giornale murale del campo di raccolta in cui scrivevo poesie, eccetera. Sapevano che io ero uno che sapeva tenere la penna in mano quindi mi han mandato a Pola. Ho subito di nuovo da Eros Sequi e dagli altri là, altri interrogatori, come mai sono venuto, eccetera. Quando hanno, credo io eh, non me l’hanno detto, che hanno ritenuto che io sia realmente uno che è venuto per costruire, tra virgolette, il socialismo, eccetera eccetera. Mi hanno mandato a La Voce del Popolo che avevano bisogno di persone che avevano la penna in mano. Però anche a La Voce del Polo non mi hanno messo subito come giornalista, mi hanno dato il posto di correttore di bozze, che cosa fosse il correttore di bozze io non lo sapevo. Mi hanno mandato giù in tipografia che era quello che è vicino a… sotto la… il palazzo dove sta adesso il consolato serbo, un poco lontano dal teatro, dal cineteatro Fenice, praticamente vis-a-vis, di fronte al Ginnasio, al Liceo italiano dall’altra parte. Ecco, la redazione, la prima redazione era nei piani superiori dove adesso c’è il consolato e sotto c’era la tipografia. Io non sapevo neanche che cosa sono le bozze, la correzione delle bozze e ho trovato là un gruppo di tre o quattro ragazzi e ragazze che facevano questo mestiere. Come al capo, alla testa di questo gruppo di correttori di bozze c’era un capitano italiano, napoletano, che è stato catturato a Santa Caterina tra gli ultimi che hanno alzato le mani nel ’45. Però lui, hanno visto che era una persona molto per bene, molto educata e anche abbastanza diciamo colta, non era soltanto un capitano ma aveva fatto le scuole, e l’hanno messo a lavorare in tipografia come correttore e anzi capo dei correttori. Capo dei correttori di bozze, noi lo chiamavamo “il capitano” una brava persona.

(Ti ricordi come si chiamava?)

Non me lo ricordo. Noi lo chiamavamo “il capitano” ma adesso non saprei dire. Anche lui dopo è andato ma dopo due-tre anni, è andato via in Italia. D’altra parte, lui non era fiumano, è tornato nella sua Italia non è che… e la sono rimasto per alcuni mesi. Praticamente mi hanno assunto a La Voce del Popolo nel… all’inizio di dicembre del ’47. Un giorno, io dovevo fare le correzioni prima delle bozze, dopo i bozzoni cioè le correzioni della pagina e trovavo molti errori che non erano dei tipografi, dei linotipisti, ma erano non so… dove ci voleva l’aggettivo… il congiuntivo, ci mettevano il condizionale. Praticamente un dialetto veneto/fiumano scritto in italiano. Invece di dire: “mi saria contento”, io sarei contento che è il dialetto, “io sarebbe contento”. Beh, questi errori qua e mi toccava… c’era il capo dell’impaginazione, un burbero ex capo della tipografia, un certo… adesso non mi ricordo come si chiamava… “Toh, vieni qua, prendi, questi i miei non devon far questi errori”. E allora io dovevo correggere praticamente, un giorno mi sono stufato, ho preso il mazzo delle bozze con il fascicolo degli articoli e sono andato sopra in redazione. Il caporedattore, oggi chiamiamo il direttore del giornale, era Eros… era Franchi, Elio Franchi. Un avvocato, era stato partigiano, capo addirittura del tribunale partigiano, un fiumano molto colto tant’è vero che è stato il primo che faceva le traduzioni dal croato in italiano. I primi libri li ha tradotti lui ma aveva una penna splendida, veramente ed era una persona moderata, eccetera. Io vado da lui e gli dico: “guardi, direttore, signor direttore” e lui “io sono compagno direttore”, va bene. “Compagno direttore, io ogni giorno mi tocca correggere questi errori, questo questo e questo”. E lui guarda e “guardi, questo è l’originale scritto a macchina e questo è la bozza che io ho corretto”. Dico: “questo non può… anche gli altri mormorano, gli altri correttori, insomma” e dice: “va bene, fa’ così, qua abbiamo il giornale murale” dice “scrivi qualcosa per il nostro giornale murale poi, tra due-tre giorni ne parleremo”. Io gli ho scritto sul giornale murale un mio racconto, certi ricordi del mio paese natale, roba piagnucolosa, nostalgica, eccetera e l’ho messa là. E un giorno viene, dopo due-tre giorni, perché il giornale murario durava quasi un mese insomma, stava sempre là sul muro appeso, ognuno ci metteva il suo contributo… Va Lucifero Martini, uno dei capi della redazione, va da Franchi e dice: “ma quella non è farina del suo sacco! Come può un curatore di bozze che non ha finito neanche le scuole universitarie a scrivere quelle cose?” Franchi mi chiama, dico: “non è farina del mio sacco? E io voglio sapere chi sa quelle vie, quelle robe di Napoli e quelle cose che io ho scritto, voglio sapere dove le potete… Qua non arrivano i libri dall’Italia, da dove le ho potute prendere? Non ho portato libri dall’Italia con me, avessi, non so, copiato Rea, non so, un altro scrittore napoletano”. E allora Franchi dice: “Beh, ti metteremo alla prova”. Da quella volta poi Martini, non è che io molto gli piacessi insomma ma comunque ha accettato la cosa. Dice: “Tu quando comincerai a lavorare, alle undici stasera e fino alle sei di mattina, fino all’uscita del giornale? Bene, vai nel pomeriggio sull’autostrada qua che si costruisce per Cantrida. Vai a vedere e scrivimi una specie, che diciamo noi reportage, sui lavori che fanno”. E io sono andato sull’autostrada e ho scritto un tre-quattro cartelle a macchina in cui parlavo di questo e quell’altro: “Fuma senza stare a lavorare, quegli altri canticchiano…” Tutti gli articoli che noi correggevamo finivano con il piano quinquennale e la vittoria del socialismo che hanno superato la norma e io di questo non parlavo, che hanno superato la norma, che hanno costruito il piano quinquennale, non l’ho fatto. Ho semplicemente parlato come è st’autostrada, è tra questi due costoni di roccia che portano verso l’alto come questi qua con i picconi infrangono la roccia e ogni tanto canticchiano, ogni tanto fanno una fumatina e così via. Lo consegno a Franchi e me ne vado. Verso le due di notte ho corretto il bozzone della terza pagina, la terza pagina è la pagina culturale perché La voce del Popolo si distingueva tra tutti i giornali qua nell’ex Jugoslavia per aver mantenuto la pagina culturale. La terza pagina è una tradizione del giornalismo italiano e al centro, su cinque o quattro colonne, non ricordo bene ma comunque molto in rilievo, c’era scritto: “Un pomeriggio sull’autostrada” o qualcosa del genere. Vado a vedere lì sotto: “Giacomo Scotti”. Ho fatto un salto sopra il banco “eeeeh” contentissimo, era la prima volta che il mio nome appariva sul giornale. E insomma, la mattina mi telefona Franchi dice: “Vieni a lavorare, da oggi lavori in redazione”. E al posto mio è andato un certo Del Fabbro, un udinese che faceva il cronista, era uno di quello che faceva più errori di tutti gli altri haha e così è cominciato nel marzo, verso l’8-9 marzo, agli inizi di marzo, questo me lo ricordo bene, la mia carriera così, diciamo, di giornalista. 

(La vita a Fiume come… la vita quotidiana, tu hai parlato del primo posto di lavoro, quindi appunto dove mangiavate, la questione dei buoni, come si viveva a Fiume?) 
Aspetta che me lo scrivo…
(E anche come ti sembrava Fiume in quel periodo, cioè come tu sei arrivato eri anche abbastanza giovane, eri molto giovane, non so esattamente quanti anni avevi però eri molto giovane e sei arrivato a Fiume, sì dopo alcuni mesi a Pola ma insomma era sempre lo stesso periodo dopo alcuni giorni a Pola ma quindi lo vedevi anche con la tua età e quindi anche con l’esperienza di aver vissuto questo periodo tra Saviano e Monfalcone, dopo aver vissuto parecchie parti in Italia. Adesso non vogliamo parlare dell’Italia di com’era però in qualche maniera avesti delle impressioni di Fiume e se cerchi di ricollegarti a quello che eri tu da giovane e a come vedesti Fiume e come ti sembrava questa nuova città che in qualche maniera era una nuova… un nuovo capitolo della tua vita che si apriva e quindi tu di chiedevi: “Ma mi piace questa città? Ma ci rimarrei, non ci rimarrei?” Quindi in qualche maniera, le tue impressioni e anche la tua vita quotidiana).

Mah, io devo dire che mi sono, data l’età, avevo diciannove anni insomma, mi sono subito innamorato non soltanto di alcune ragazze che frequentavano le sale da ballo, magari dopo ne parleremo, ma l’età era l’età insomma ma mi sono innamorato anche della città devo dire. Era una città… oddio non l’ho conosciuta subito, poi dopo ho conosciuto che aveva sulle colline, continuava sulle colline, quindi aveva… però ho visto, mi sono subito accorto che aveva più di cinque chilometri di… si allungava sul mare, era una specie di piccola Genova che si allungava sul mare e alle spalle aveva queste colline che io ancora non conoscevo. E questo poi, questa visione del mare mi ha molto, mi ha subito… dato che io le domeniche e i sabato li trascorrevamo in altra maniera con il lavoro volontario di cui magari si parlerà più tardi. Ma li intercorrevo ai bagni, diciamo, io già da maggio andavo ai bagni sia questo qua sul Molo Longo, anche se era distrutto tutto il Molo Longo, c’era una massa di scogli e di pietre, eccetera. No, però da quelle pietre, da quegli scogli, noi ci si buttava in mare. Ricordo un fiorentino, lo chiamavamo “il pirata” perché non aveva un occhio e portava una benda su quell’occhio così lo chiamavamo “il pirata” però sapeva tenere la… erano tre fiorentini che lavoravano come giornalisti, lui si chiamava Guerrini, Pietro Guerrini detto “il pirata”. Lui sempre “adesso mare, calmati” e voleva fare il gradasso e buttarsi in mare, insomma si è buttato in mare e con la testa quasi ci stava rimanendo, l’abbiamo dovuto tirare dalle onde e allora da quel momento lui ci metteva soggezione, hai capito? Ma da quel momento abbiamo cominciato a prenderlo in giro e Pietro Guerrini si è calmato. “Mahonna (madonna) hane (cane)…” [14:355] In quel suo incorreggibile toscanaccio “Madonna cane e tu napoletano di merda” e lui mi chiamava “accussì” e poi diceva che era stato partigiano qua e là ma poi si è scoperto che non aveva mai fatto il partigiano. Va bene, ecco…e dunque la vita era durissima pensa che dieci anni è durato con le carte cosiddette con i punti, in Italia si chiamerebbero le carte annonarie, però erano carte in cui c’erano i punti 1,2,3, ecc. Non so, con 100 punti potevi fare l’abbonamento a una mensa operaia per mangiare pranzo e cena, la colazione la dovevi fare a parte. Poi dopo c’erano altri cento punti per il vestiario ma in un anno, in un anno potevi comprare, non so, una camicia, una maglietta. Un paio di scarpe non te lo potevi immaginare tant’è vero che io quando, dopo due anni che portavo le stesse scarpe con le quali io ero venuto da Napoli, ho chiesto in giro ai miei colleghi giornalisti e ad altri “come posso? Io non ce la faccio a comprare… mi servirebbero un 150 punti per fare, per comprarmi un paio di scarpe”. Si faceva la fila fino alla mattina davanti a uno o due negozi che vendevano queste cose. Dice: “guarda, qua c’è un Tomsa” Tomsi?, noi lo chiamavamo “Tomsa”, Ernesto Tomsi?, un vetraio, suo fratello era morto… era partigiano, i tedeschi l’hanno ammazzato sulle scalinate dei 13 fucilati, Tomsi? e c'è anche a Fiume una strada che lo ricorda. E lui aveva fondato a Fiume… era un alpinista sfegatato… aveva fondato una società di alpinisti dice: “Scotti, se ti iscrivi alla mia società, tanto due volte al mese andiamo a Monte Maggiore, andiamo su Lisina… io ti do un paio di scarpe”. E infatti, io mi sono iscritto e mi ha dato un paio di scarpe che non si distruggevano mai ma con i chiodi sotto e così via. Dopo per avere una maglietta senza dover… mi son iscritto a una società biciclistica che cominciava… la sede era all’inizio delle scalinate che portano verso il Palazzo del Governo. Poi lì, sopra il primo piano da sinistra, sotto c’è adesso un bar, sotto con le… e  sopra c’era una piccola baracca però bene e là c’era questo club di biciletta e i capi erano Barbieri, Egidio Barbieri e un certo Alessandro Tiszm (?), [17:47] cognome ungherese però era fiumano, dicendo: “Se ti iscrivi qua noi ti diamo una maglietta” e mi hanno dato una maglietta tant’è vero che ho partecipato a due-tre gare ciclistiche di Fiume. Si partiva davanti alla Radio Fiume, dove è adesso Radio Fiume, prima era a Cosala Radio Fiume e si andava su per la via del Fosso, adesso non so… via Garibaldi dove c’era il…. Si andava sulla Fiumara, l’odierna Fiumara, si prendeva, si imboccava la via ex Roma, che ancora oggi chiamiamo via Roma, che è in salita e quando si arrivava all’altezza del carcere, non potevi più pedalare e allora si scendeva e si portava a mano la bicicletta fino a Palazzo del Governatore, dove poi si prendevano quelle scale che avevano sopra vicino al palazzo, sempre con la bicicletta, si arrivava a Belvedere, a Belvedere di nuovo ci si metteva sulla… e si faceva quella scivolata. Portavamo con noi dei cerchioni delle botti che li attaccavamo sotto i pedali e allora per frenare, non potevamo soltanto frenare, pedalavamo facendo abbassare con questi… da freni facevano questi cerchioni di legno delle botti… e si arrivava ma era tutta una discesa. Tutto Belvedere, poi si prendeva giù e si scendeva fino in Brajda,no? Dalla Brajda poi si prendeva la via che dalla stazione ferroviaria porta al centro e là era tutto… e una volta ho anche fatto… ho vinto anche una gara insomma dai ricordare questi giorni di gioventù ecco, questo e si andava a mangiare nelle… almeno io ho mangiato sempre nelle mense operaie cosiddette mense operaie però c’era anche una mensa cosiddetta dei lavoratori culturali che era al piano terra del ginnasio, del Liceo Italiano. Adesso mi pare che ci sia una… poi c’hanno fatto una libreria sotto ma adesso è chiusa, completamente chiusa perché dall’interno del ginnasio serve, per non so, come sala, non so per che cosa. Comunque là c’era una mensa per i lavoratori culturali dove ci andavano quasi tutti quelli che erano venuti dall’Italia, Mario De Micheli, per esempio, critico letterario, e altri professori che insegnavano nelle scuole medie, nelle classi superiori delle settennali-ottennali diventate insomma… e là e i giornalisti, almeno i giornalisti che non avevano famiglia, i fiumani avevano le loro famiglie ma quelli venuti da Pola per esempio, come Lettis e altri, oppure dall’Istria come Farina, non avevano ancora messa su famiglia e andavano in questa mensa e poi dopo si è chiusa questa mensa. Altre mense che io ho frequentato e comunque c’erano a Fiume, una era all’angolo del mercato, all’angolo del primo mercato coperto di Fiume. È state per molti e molti anni mensa, tutto quel tratto dove adesso c’è una bottega del Konzum non so che vende… 

(Come si ottenevano i buoni per la mensa?)

Bisognava lasciare, della carta dei punti oppure la carta annonaria come si diceva in Italia, un tot di buoni e darli subito alla direzione della mensa e con quelli avevi diritto al pranzo e alla cena. Alla mattina c’era una latteria, là dove oggi c’è AS [brasserie AS, N.d.T] una parte di AS guarda sulla piazza, ex piazza Dante, ex piazza Dante, sapete qual è? Adesso si chiama Piazza della Brigata croato, non so come si chiama… e poi fa angolo con la fermata dell’autobus, così quell’angolo là che una volta era una latteria insomma è anche davano qualche colazione così insomma, così si mangiava. Queste sono le due mense, dunque la mensa dei lavoratori culturali e la mensa vicino al mercato, quelle le ho frequentato quasi per una decina di anni.

(Ma i punti e le carte annonarie si davano come? E poi come si diceva… ogni carta annonaria aveva dei punti?)
Sì.
(E come si decideva chi aveva più punti, chi aveva meno punti oppure in base a quale…)

Dunque gli impiegati  e i lavoratori culturali in genere impiegati avevano diritto a 250 punti. (Mensili?) Mensili, sì. Gli operai a 3500. Questa era l’unica differenza tra operai e impiegati. Gli impiegati ricevevano molto di più. Cioè gli operai avevano 3500 punti e gli impiegati ne avevano 2500 punti (e i lavoratori culturali?). Erano impiegati, parificati agli impiegati, diciamo. (Però anche le donne delle pulizie?) Si, sì, tutti quelli che lavoravano nelle scuole, negli uffici, erano tutti impiegati, giornalisti, eccetera. Gli operai, i veri operai, sono del 3 maggio, del porto, della Torpedo, della Cartiera, eccetera loro ricevevano 3500.

(Dove si ritiravano queste carte annonarie?)
Comunque, a parte il numero dei punti sulla carta, da cui staccavano… perché si poteva staccare, cosa volevo dire? Adesso non mi ricordo che volevo dire…
(Parlavamo di queste carte annonarie che erano 3500 punti per gli operai e 2500 per gli impiegati)
C’era differenza, per esempio, sul pane. Cioè, gli operai potevano ricevere fino a 350 grammi di pane al giorno. Noi impiegati 250 grammi di pane al giorno. C’era una parte di questa carta che era per il pane, c’era un’altra carta per gli abiti, c’era un’altra carta per il resto del mangiare, eccetera. 

(Quanti punti avevano queste cose, il pane, gli abiti, ogni carta annonaria aveva tanti punti che avevano punti mensili? Terminavano a 3500?) 
Sì, sì.
(Quindi erano alcune cose, come hai detto tu, dedicate al pane, dedicate ai vestiti, ma la quantità di punti per comprare il pane, comprare altre cose era fissa? Si basava…)
Io adesso non posso entrare nei dettagli… (Però il pane costava quanti punti?)
I due punti generali io me li ricordo che loro avevano 3500 e gli impiegati ne avevano per 2500 e mi ricordo il peso del pane che veniva dato e tu anche se avessi detto: “Guarda, io adesso non voglio mangiare, mi dia il pane”, non te lo davano. Tu potevi comprare soltanto 250… avevi diritto a 250 grammi di pane al giorno, loro avevano diritto a 3500 e si poteva (350)… A loro 4-5 fette, a te venivano 3 fette insomma. Se li consumavi alla mattina, non li consumavi alla sera. 

(E i direttori erano anche della categoria degli impiegati?)
I direttori erano impiegati, erano impiegati… 

(Bastava per nutrirsi l’intero mese, la carta? Bastava, la carta bastava per nutrirsi l’intero mese?)
Eh non so, molti avevano le loro famiglie. Sai non pagavano… noi per esempio che non avevamo famiglie, dovevamo andare in affitto diciamo, dovevamo pagare anche diciamo l’alloggio, magari poco ma insomma si stava comunque un poco meglio poi avevano il surplus come partigiani e queste robe qua insomma… non posso, comunque stavano meglio di noi. I fiumani certamente stavano meglio di quelli che venivano di fuori, quel che era diciamo gratuito e in abbondanza erano i divertimenti. Io quando sono venuto a Fiume e durante i primi anni della mia permanenza a Fiume ho visto una Fiume bella col suo mare, con le sue colline, però anche disastrata tant’è vero che noi per 5-6 anni praticamente abbiamo lavorato col cosiddetto lavoro volontario a ricostruire. Il porto era completamente… completamente distrutto. I tedeschi avevano fatto saltare l’intero Molo Longo vale a dire circa due chilometri di molo, non c’era dove attraccare, neanche gli altri moli. Praticamente le navi, quelle poche navi che attraccavano, insomma dovevano attraccare a certi blocchi di pietra, eccetera. E abbiamo… gli operai portuali ma anche la popolazione, ha lavorato benissimo due-tre anni per la ricostruzione di questo ma era la città vecchia quasi interamente distrutta, la città vecchia. Non interamente distrutta ma comunque larghi vuoti  erano, per esempio, sulla, sulla Gomila, la parte della città vecchia che noi chiamiamo Gomila, era praticamente… ma ancora oggi è rimasta quasi, quasi diciamo senza e pure era fittamente costruita con case la Gomila ed era stata tutta distrutta dai bombardamenti anglo-americani. E poi, qua e là, per esempio, all’inizio della via Pomerio, quando che tu vieni, salendo da via Roma arrivi all’inizio della via Pomerio con le scale che vanno giù, sulla sinistra era… ancora oggi mi pare che c’è un vuoto. Era tutto distrutto da certe bombe che erano cadute là e anche quello… Insomma Fiume era veramente… La parte alta della città invece era rimasta quasi, diciamo non toccata dalle bombe e ingentilita (?) [30:04] da queste diciamo costruzioni, nate nel… sia prima ma anche durante il ventennio si è molto costruito nella parte alta della città così come si è costruito nella parte di Zamet e di Cantrida. Cantrida e Costabella è stato costruito nel ventennio praticamente e poi chiamata Val Santa Maria. Ecco, questa era la città di Fiume però per chi lavorava nel centro, il centro era quello, dove si sviluppava la vita, era vedere un porto disastrato in quella maniera, vedere la città vecchia con tanti ricordi, eccetera, distrutta non era… però questo magari ha lasciato molto diciamo nei cuori dei più anziani che c’erano vissuti, eccetera. Fiume era la loro culla, eccetera, per noi che eravamo arrivati, soprattutto per me, giovani diciannovenne, ventenne, ventunenne, io andavo in cerca… non avevo famiglia, sono solo… Ah, abitavamo in una casa collettiva al numero 4 di via Roma, era la casa collettiva de La Voce del Popolo. Dopo di là, l’abbiamo trasferita questa casa collettiva in via degli Uscocchi, sopra, sotto il nautico. E quindi per molti anni l’EDIT o La Voce del Popolo, poi è diventato EDIT, aveva queste case collettive in cui abitavamo una decina di giornalisti, redattori e così via. Lo stesso Lettis che era caporedattore de La Voce del Popolo, abitava in casa collettiva perché era venuto da Fiume… da da Pola. E tutti questi tre fiorentini, questi friulani che erano venuti, io, un calabrese, un sardagnolo, tutti eravamo in questa casa collettiva e sì, era bello ed era anche brutto. Il brutto è che non avevamo l’intimità, se tu avevi una ragazza non la potevi portare in una casa collettiva dove c’era il disordine, nessuno faceva pulizia, insomma la pulizia era per modo di dire…

(Quindi, nella stanza quanti eravate?)
Eh?
(Nella stanza quanti eravate?)
Mah, nella stanza massimo uno o due, se era una stanzina piccola uno oppure due massimo. Io avevo la mia stanzetta, eccetera. Però pulci quante ne vuoi, c’erano pulci tant’è vero che si scherzava, si metteva sotto le brande perché poi erano brande non letti, si mettevano certi… non bicchieri ma di latta, con l’acqua dentro in modo che le pulci scendendo poi andavano a finire nell’acqua così insomma. Diciamo ci arrangiavamo in tutti i modi in queste case così. Dunque, io ho visto questa città, sì, con queste ferite della guerra e ancora un’altra caratteristica di quegli anni, ogni giorno, ogni giorno così venivano da altre parti della città a lavorare a Fiume perlopiù ex contadini, eccetera che man mano che andavano via i veri fiumani, il 3 maj, il cantiere navale rimaneva senza operai, operai così anche la Torpedo, la Cartiera, tutte queste qua. Fiume era una città industriale forte e allora questi nuovi venivano qua e ancora oggi io incontro persone che hanno 75… che erano venuti come ragazzini e sanno l’italiano. “Ma dove l’hai imparato?” e dice: “il mio capo al tornio che m’ha imparato a fare il tornitore era italiano e mi parlava solo in italiano perché lui non sapeva il croato”, capito? Questi qua hanno imparato l’italiano da questi che poi sono andati via, ecco questa era l’altra faccia e praticamente io come giornalista me lo ricordo perché ho fatto una volta un servizio per la Voce del Popolo su questi nuovi arrivati a Fiume. Quasi tremila al mese ne arrivavano e prendevano… andavano nelle case della gente che se ne era andata via oppure qua e là insomma andavano in casa in affitto, eccetera eccetera Per dirtene una, io una volta sono andato in una di queste case dove i fiumani erano andati via, proprio in via degli Uscocchi, un poco più sotto e c’erano… tutte le stanze erano occupate da questi nuovi arrivati. Avevano… mai visto in vita loro… una vasca da bagno e avevano col piccone fatto dei buchi in modo che ci tenevano il maialino dentro, il maialino dentro in questa cosa qua. E io dissi: “guardi che questo qua serve, vedi qua sopra c’avete l’acqua, fate scendere l’acqua”, “mai visto in vita nostra sta roba”. Quindi, adesso non per dir male, ecco poi dopo proprio questa gente è stata la prima a imparare l’italiano. Praticamente fino a quando a Fiume rimase il 20% di fiumani italiani a Fiume anche l’altro 80% della popolazione ha imparato l’italiano. Damir Gubiša, venuto dall’Istria ma dall’interno dell’Istria, non da Pola, è venuto a Stranga e lui me lo racconta sempre, me lo raccontava assolutamente a Roma, quando ch’era ambasciatore, si andava in quel parchetto che sta a Stranga a giocare, a fare e lui ha imparato l’italiano e il fiumano coi bambini. Adesso sa l’italiano meglio di un toscano, capisci no? Ecco e questa gente non ha mai parlato male degli italiani, mai. A parlar male degli italiani sono quelli venuti dall’Erzegovina e da altre parti che non conoscono la storia di Fiume e sono pieni di nazionalismo. All’epoca, durante questa guerra cosiddetta patriottica, invece è una guerra fratricida, io una volta stavo nel tram e chiacchieravo con un poeta croato, professor universitario ed ex partigiano in Italia, Kompanjet, Zoran Kompanjet. Lui parlava con me sempre in italiano e io gli rispondevo in croato. A un certo punto uno viene: “Što je to? Što vi to govorite? Cosa voi parlate qua? Qua è la Croazia. Ovdje je Hrvatska. Coa vuole questo che parla italiano?” Un professore universitario, conosciutissimo, un poeta noto come Kompanjet dice: “Vieni qua. Do?i ovamo“ e gli ha dato uno schiaffone così “Vai giù!” Ecco, questi, i croati di qua i suša?ani, altri nativi, difendevano gli italiani durante la guerra sennò ce la passavamo peggio di quello che ce la siamo passata, perché non conoscendo la storia: “Šta si još tu? Ancora sei tu qua? Questi fascisti stanno ancora qua?“ Fascisti, per molti, c'era questo binomio: Italiano uguale fascista. 

(Io vorrei continuare su questa cosa però facendo anche una… perché poi chiaramente i ricordi si accavallano tra anni ’40, anni ’90, soprattutto, a questo punto, questa cosa di cui stai parlando adesso, questa cosa di Kompanjet non so quando è esattamente successa ma in generale se ci puoi dire l’atteggiamento che avevano… tu hai parlato proprio dei suša?ani, per esempio Poli?, era uno di quelli che so che amava parlare per esempio in italiano però c’erano anche atteggiamenti sia di… quindi di rispetto e tolleranza ma anche condivisione con gli italiani del posto o italiani come voi arrivati e c’erano anche sentimenti, atteggiamenti, di insofferenza, tu riesci a ricordarti diciamo proprio dal periodo in cui sei arrivato, dalla fine degli anni ’40 e poi gli anni ’50 e anche dopo forse, se riesci a ricordarti in qualche maniera se questa cosa è cambiata, come è cambiata, se ci sono dei… oppure se hai ricordi degli episodi se per favore li puoi mettere in un momento storico perché in qualche maniera sembra questo importante per capire anche come cambiano questi atteggiamenti che non sono sempre stati gli stessi, anche le persone da fuori come tu dicevi, dall’Istria ma anche da altri luoghi da come si sono ben inseriti ma anche Miglia [40:07] diceva che la gente che veniva dalla Bosnia a volte imparava l’istriano e parlava in istro-veneto. Quindi, non sono solo erzegovesi che erano, diciamo, non si adattavano, non sono solo istriani che si adattavano. In generale, c’erano vari tipi di atteggiamenti di varie persone, se tu riesci a ricordarci nei confronti della lingua italiana, della cultura italiana, i due tipi diversi di atteggiamenti e legarli a degli episodi anche?) 

Mah, io posso questo dirti che nel primo periodo che è durato forse quindici anni a Fiume c’era grande rispetto per i fiumani, anche dopo che si è affievolita la presenza degli autoctoni abitanti di Fiume che non erano soltanto fiumani italiani, c’erano anche fiumani croati ma anche loro parlavano bene l’italiano e c’era un grande rispetto anche. La svolta è avvenuta durante la crisi di Trieste, dal 1952 fino al 1955 almeno, almeno tre anni, c’è stata una svolta politica che ha portato a Fiume soprattutto, non so in Istria… alla organizzazione, probabilmente da parte dell’OZNA, poi diventata UDBA, di una caccia a ciò che è italiano e agli italiani come tali. Mi ricordo che c’è venuto a trovare, io ero militare a Lubiana, c’è venuta a trovare una delegazione del circolo italiano di cultura di Fiume addirittura guidata da una donna, non mi ricordo il suo cognome perché hanno saputo che ci sono anche molti soldati di origine italiana, dell’Istria, del Quarnero, eccetera che stavano militare. Per dire che bisogna… so stati mandati diciamo dal comitato dal partito di Fiume per dire che bisogna sostenere le ragioni della Jugoslavia, non permettere all’Italia… insomma, eccetera eccetera. Però, a un certo punto, io ho chiamato questa donna e ho detto: “Senti ma io sono di Fiume che succede a Fiume?” Lei dice, così sottovoce: “A Fiume, in una notte, sono sparite tutte le denominazioni delle strade bilingue, hanno scappellate le vie. Hanno perfino rotto la targa ‘Circolo italiano di cultura’, hanno buttato sassi contro le finestre del Palazzo Modello”. Quindi, io da militare, ho saputo da un’italiana di Fiume che a Fiume succedeva questo, dopo naturalmente ho scritto anche a casa, insomma alla redazione, eccetera. Praticamente in questo arco di tempo, della cosiddetto storicamente… della Crisi di Trieste, è stato la cancellazione di anche molte scuole abolite sulle isole, ad Albona, non so, ad Abbazia, ecc. Praticamente è stata una campagna orchestrata, ben diretta, da un piano politico. Mentre prima non era così perché durante il periodo in cui c’è stata la rottura tra Tito e Stalin, il cosiddetto contro il Cominform, la politica anche jugoslava che poi era la Jugoslavia era aiutata anche dall’America perché era diventata un cuscinetto tra l’alleanza di Varsavia e la NATO e quindi sono venuti anche aiuti dall’America, dagli Stati Uniti, dall’Italia, eccetera eccetera. Fino, almeno, alla Crisi di Trieste diciamo. Ecco, noi dobbiamo diciamo, a questa tensione che… a questa politica del cosiddetto “fratellanza e unità”, “bratstvo i jedinstvo” che Tito non ha permesso che vengano abolite almeno quelle che erano a Fiume o nelle maggiori località della costa dove gli italiani erano in maggioranza: Fiume, Rovigno, Parenzo, Capodistria, eccetera eccetera. Le scuole italiane sono rimaste, il bilinguismo è rimasto, noi anche dopo con Tu?man e dopo Tu?man che cosa abbiamo ereditato? Qualcosa che è stata fatta oggi? Abbiamo ereditato quello che c’era prima già. Senza naturalmente aver potuto in quegli anni ripristinare la scuola, non so, ad Albona ad Abbazia. Questa lotta la stiamo facendo appena adesso negli ultimi dieci anni, questa lotta. Non abbiamo ripristinato le scuole però oggi si legge sul giornale… ad Albona dove non c’è una scuola elementare italiana, l’asilo infantile italiano ha più numero di iscritti, quasi quanto i croati. Abbiamo un asilo con, non so, cinquanta e tanti bambini ad Albona, i quali dopo dovranno andare a Pola a studiare alla scuola elementare di Pola, con la corriera devono andare. Quindi qualche cosa è rimasto, non tutto il passato cosiddetto “rosso” c’è da buttarlo via. I nostri padri, i nostri nonni, si sono battuti con questo per mantenere l’italianità, magari sventolando la tesserina di partigiani e della stella rossa. Non so, Andrea Benossi [46:34] andava sempre da Tito: “oh, guarda che là stanno facendo…” e allora Tito: “ferma là, eccetera” Questi episodi bisogna ogni tanto anche ricordarli, non perché adesso vi parla un uomo di sinistra.

Torniamo un po’ indietro, se posso tornare ai divertimenti.

(Lo svago, dove si ballava?)

Quindi, parlo dal ’47, non so, al ’57. Era tutto gratuito per i giovani. Non perché tu presentavi, non so, il tesserino della gioventù socialista… non esisteva, la gioventù popolare, narodna omladina, no. Ti guardavano in faccia, eri giovane, avevamo la sala dove c’è l’ex palazzo della loggia “Sirius”, in via Dežman numero 3, sotto, un’enorme sala. Si ballava gratis e potevi stare tutto… c’era sulla salita che porta quasi all’inizi… da via dell’Acquedotto che sbocca sulla via Roma… (zona al Calvario) ecco porta al Calvario, sì e la c’era una grande sala… ancora oggi c’è un teatrino, un teatro dei giovani, è vero che c’è un teatro dei giovani? (Sì.) E la c’era una sala da ballo, una delle più famose anche e là anche si andava. Un’altra sala da ballo, per i giovani famosa, si trovava tra la Torpedo e il cantiere navale 3 maggio. Si passava la Torpedo e c’era questa sala da ballo. Ah… un altro era l’undicesimo piano del grattacielo di Sušak, dove c’è l’albergo adesso… all’undicesimo piano c’era anche un’altra sala per i giovani e quindi tutto era gratuito. Dunque, una delle sale da ballo più frequentate a Fiume e in questo caso frequentata anche dagli anziani, i quali pagavano però, i giovani no ma gli anziani sì, era la Sala Bianca. Poi dopo chiamata “Plavi Jadran” in croato. (Ubicata dove?) Nel… Nel… (Sottoterra?) Nella cantina, lo scantinato del cineteatro “Fenice” dietro l’ex posta e telegrafi. Enorme, con un primo piano tutto circondato da balconata così che c’era sopra e sotto la sala piena. 

(Praticamente, sotto il livello del mare?)
Praticamente, sotto il livello del mare, esatto. Ma era splendida questa sala e là suonava un’orchestrina di soli fiumani. Nessuno di quelli che erano arrivati insomma… Di fiumani di cui uno era molto gobbo ma era un batterista straordinario, sembrava che lui si curvasse però dopo ho scoperto che lui era gobbo invece anche quando suonava la batteria. E il repertorio diciamo così dei balli che facevano, delle canzoni era jazz, jazz americano soprattutto era all’ordine del giorno e le canzoni italiane. Erano chiusi, diciamo per modo di dire, chiusi i confini con l’Italia, non arrivavano libri, non arrivavano giornali a quell’epoca però attraverso la radio, l’Italia arrivava. Non c’era la televisione ancora ma c’era la radio, tutti ascoltavano la radio. Quindi arrivava e la canzone italiana era ormai diciamo diffusa in tutto il mondo, tant’è vero che in quell’epoca, almeno questo lo so perché facevo le riunioni di giornalista, venivano dagli Stati Uniti, venivano da altri paesi in Italia e cantavano in italiano. I cantanti americani, i cantanti inglesi, i cantanti francesi perfino Aznavour veniva dalla Francia in Italia, però imparava l’italiano e cantava. Quindi era… oggi no, sono gli italiani che imparano l’inglese e cantano in inglese. Ma quindi anche qua l’Italia era presente con la musica e nella Sala Bianca si ballava all’italiana e i balli italiani. Devo ricordare che qua ho conosciuto e volevo bene, perché i miei primi baci e così, con una ebrea fiumana, fiumanissima, ebrea italiana di Fiume, una dei pochi ebrei risparmiati dai fascisti e dai tedeschi soprattutto. Si chiamava Regina, a un certo punto, in base a un accordo firmato da Tito con Israele, si era creato già lo stato di Israele, da tutto il mondo e anche dalla Russia, eccetera, gli israeliani hanno cominciato ad andare… ad abitare, cacciando naturalmente gli arabi dalla Palestina e si sono insediati e mi ricordo l’ultimo ballo con Regina. Regina aveva già comprato il biglietto per la nave e veniva una nave qua, faceva sempre la spola. Una volta al mese per andare e tornare, ci volevan quasi quindici giorni da Fiume fino ad Haifa, Tel Aviv, eccetera e tanti altri per tornare. E un giorno mi dice: “Emmino, io domani me ne vado”. È stato il bacio più lungo della mia vita he he che ho dato a una ragazza e non l’ho più vista Regina da quel giorno. Ecco, la Sala Bianca resta nei miei ricordi anche per questa bellissima ragazza che si chiamava Regina. So, mi ha scritto alcune volte, mi mandava ogni tanto alcune cose… che lavorava in un kibbutz, coltivavano e piantavano vigneti, non so che cosa…

(Le persone che andavano, che tipo di persone cioè… tu hai un ricordo rispetto a che tipo di persone si incontravano che lingue si parlavano, si parlava croato, fiumano, erano persone più lavoratori, erano più studenti, che tipo di persone andavano alla Sala Bianca e in altri posti?)

La Sala Bianca, soprattutto, ospitava anche i marinai stranieri che venivano perché il porto cominciava diciamo a lavorare. Arrivavano già qualche nave americana, inglese, italiana e così via. Quindi era aperta la sala bianca, era nota anche per essere un pochettino, tra virgolette, il rifugio dei marinai stranieri che venivano a Fiume ma a Fiume quella volta, in quegli anni, si parlava ancora fiumano diciamo, anche se non tutti… Ma soprattutto lo si parlava in un’altra sala da ballo che ancora oggi è famosa, il salone delle feste di Palazzo Modello, al secondo piano di Palazzo Modello che era la sede, la casa degli italiani. E ancora oggi se voi venite, andate in quella piccola stradina che ha soltanto tre numeri o uno solo, non so… Di fronte si chiama… c’è un salone da barba, un salone che si chiama “Il Circolo”. A qualunque croato a Fiume, se è diciamo fiumano, dove vai lo chiamano circolo non lo chiamano comunità degli italiani. Il nome di circolo è diventato famoso anche dappertutto. 

(Perché all’inizio era circolo di cultura…)

Circolo italiano di cultura, il CIC si chiamava, il CIC. Qualcuno lo chiamava il CIC ma il Circolo per me era il Circolo e ancora oggi la comunità italiana da molti croati è chiama il Circolo e ti dico ci sono questi, questi… Se uno apre un negozio come l’ha aperto quello, lo chiama “il Circolo” lo chiama. Ma, voglio dire, una delle sale.. la prima a un certo punto, la prima volta che io ho conosciuto diciamo il Circolo italiano di cultura, che ho messo piede nel Circolo italiano di cultura, odierna comunità italiana che non ha mai cambiato sede, è stata sempre questa la sede, è stato per andare a un ballo. Un sabato, ogni sabato e venivano tutti, venivano anche i croati a ballare nella… e poiché io non avevo ancora amici, anzi appena quasi un mese dopo aver messo piede a Fiume dalla venuta da Pola, io ho voluto conoscere gli italiani e quindi sono andato là un sabato per ballare. E non conoscevo nessuno, poi ero timido ancora e non sapevo chi invitare a ballare e stavo seduto sotto là, lo specchio dorato della sala e guardavo come gli altri ballano. A un certo punto, com’era abitudine quella volta veniva il cosiddetto touche, la doccia, il batterista suonava brbrbr “dame biraju”, le donne scelgono, scelgono le dame. Allora le donne venivano vicino e si prendevano il cavaliere, “venga a ballare”, loro invitavano e viene una ragazza a invitarmi finalmente. È stato il primo ballo… io ho visto quanto era alta, mi sono alzato e alzandomi la mia testa le arrivava al seno hehe e insomma dico: “Scusa per la bassezza”. Cioè le ho detto una parola che in italiano ha un doppio significato, la mia bassezza e il mio esser basso insomma. E abbiamo ballato e lei mi stringeva e io stavo comodo comodo su quel bel… ecco, quello è stato il mio primo incontro con la comunità italiana durante il ballo e quella volta l’ho frequentato. Ma soprattutto la frequentavo perché aveva una bella biblioteca e la frequentavo anche per fare delle interviste ogni tanto. Insomma, praticamente sono ormai settantun anni che sono legato a questa casa degli italiani come io la chiamo. 

(Per tornare in generale a questi luoghi di incontro/di svago, la sala del Circolo come la Sala Bianca e altri posti, la gente beveva? Si beveva in alcuni di questi posti o nessun posto? Cosa si beveva?)

C’era sempre un bar, sia nella Sala Bianca… in tutte le sale c’era sempre comunque un bar. Per lo più o era un ordine oppure perché non c’era comunque si beveva birra e succhi di frutta. Vino, no, o era proibito, non lo so, questo mai nessuno l’ha detto oppure la gente non aveva abbastanza soldi per comprarselo.

(Come venivano acquistati?)

Con i soldi, con i dinari.

(Con i dinari, quindi non con i buoni?)

No, no, no, in queste sale da ballo c’erano due-tre rivendite in tutta Fiume in cui chi aveva i soldi poteva acquistare ma con i soldi ma di gente, diciamo, così borghesi che avessero un poco di soldi c’è n’era poca perché con la nazionalizzazione sono rimasti pochi. Per esempio, una ragazza fiumana a la quale pure diciamo ero unito da questa frequentazione dei balli soprattutto per il ballo nella Sala Cusar [1:00:27] del Sirius della loggia massonica. Aveva ancora una botteguccia in Belvedere e quindi guadagnavano qualche cosa insomma e di chi ce li aveva ma poco e poteva anche diciamo avere… Io, per esempio, non li avevo… io avevo quello che… i soldi che ricevevo come… tremila dinari e questa paga l’ho avuta per quasi vent’anni, sempre tremila dinari. Però, non c’era una svalutazione e non c’era neanche un aumento. Io son stato… mi ricordo che il giornale costava due dinari, va bene? E il biglietto per il cinema era due dinari. Questi due dinari era anche il tram, il costo del tram, quindi ecco questo per fare quanto valevano tremila dinari. Con due dinari compravi o un giornale o il biglietto del tram oppure diciamo… E a proposito di questo, posso dirvi questo che io, per esempio, Turconi e altri che frequentavamo anche da giornalisti da tipografia aspettando alle sei di mattina, si aspettava l’uscita del giornale dalla rotativa, no? Ci si conosceva tutti e allora ci si prendeva cinque-sei numeri del giornale, li prendevamo gratis, naturalmente eravamo giornalisti e si andava in Sala Bianca con gli altri là, andavamo a vendere La Voce del Popolo per due dinari per poter metter in tasca sei, otto, dieci dinari vendendo il giornale. Ecco, questa è una cosa che è passata nella storia personale mia, me lo ricordo io e Turconi che eravamo due venuti, lui da Milano e io da Napoli, non avevamo famiglia e i soldi erano quei pochi che avevamo del mensile. Andavamo a vendere il giornale, La Voce era l’unico giornale perché il Novi List è venuto molto dopo, capito? Ma si vendeva La Voce del Popolo, si vendeva anche due-tremila diciamo esemplari al giorno. Adesso, non so, poca roba. E noi con quei soldi in tasca insomma qualcosa si comprava. 

(Dei luoghi di svago oltre a queste sale da ballo, tu hai menzionato adesso il cinema che costava due dinari poi c’è il teatro, insomma ci può dire qualcosa in generale sullo svago che non fosse solo il ballo e poi quando menzionerà il cinema, se ci può dire qualcosa sul tipo di cose che venivano proiettate). 

Dunque, io per quel che ricordo anche dopo… qualche anno dopo la risoluzione del Cominform del ’48 ma soprattutto del ’49, la seconda risoluzione quando Stalin ha dichiarato che Tito e la Jugoslavia sono imperialisti, venduti all’imperialismo, eccetera eccetera, prima erano soltanto le critiche, poi dopo sono state delle accuse, quindi già dal… sul confine ungherese anche sul confine austriaco, dalla parte occupata dai sovietici in Austria, si ammassavano le truppe quindi tutto quello che poi è avvenuto diciamo, bisogna alla luce di questo anche vederlo. E diciamo anche durante la… la cineteca nazionale di Belgrado distribuiva a tutti i film di sale cinematografiche film sovietici, specialmente film di guerra in cui parlava della lotta partigiana, della guerra, diciamo quello che Tito aveva condiviso, non altri film. Però cominciavano già a venire diciamo film italiani. Io mi ricordo, non so, un film che durava quasi quattro ore con Alida Valli… “c’è un sentiero nel bosco, c’è un sentiero nel bosco, la via del bosco” mi pare. Però arrivavano i primi film italiano, l’epoca del neorealismo praticamente, “Ladri di biciclette”, mi ricordo questo qua si andava a vedere ma quello “Un sentiero nel bosco” non me lo ricordo come si chiamava dove si cantava: “Vedii c’è una strada nel boscoo dada che conoscoo, vuoi conoscerlo tuuu? Vieniii…” E così via, si cantava questa canzone in un lunghissimo film con Alida Valli e io me lo ricordo perché poi sono andato a Pola, ho scritto un articolo per La Voce del Popolo su Alida Valli, i primi passi che ha fatto Alida Valli, figlia di un nobile austriaco decaduto perché Berger era il suo nome, Valli era il nome di attrice ma non era il suo cognome. 

(Dove era il cinema?)

A Fiume c’erano tre cinema, c’era il cinema Garibaldi, nella via Garibaldi oggi non so come si chiama, poi c’era il cinema dove c’è il cinema Beograd, che si chiama Croazia… poi si è chiamato Croazia, adesso è l’unico film di cinema dove che ancora fanno film una volta, due volte, all’anno. 

(Poi c’è la cineteca cittadina…)

Poi c’era il film… la Fenice…

(E all’epoca si chiamava cinema Partizan)

Il Partizan, esatto. Poi c’era un altro cinema dove adesso c’è, vicino alla saletta del Sasso Bianco, subito…

(Altri cinema minori…)

Sì, altri cinema minori, poi c’era un cinema nella via, a Sussak, nella via della Cartiera che porta all’ex cartiera. Dunque quello di Sussak, questo del Garibaldi, poi c’è questo dell’ex cineteatro Jadran, insomma cinque sale cinematografiche c’erano a Fiume.

(Che erano tutte visitate da giovani e non?)

Soprattutto da giovani. Nella Sala Bianca oltre a danzare, si cantava… sul podio noi ascoltavamo dei cantanti fiumani, eccetera e bene, una delle canzoni che si cantavano in quell’epoca, questi, questa band che suonava, l’orchestra, eccetera. Sei che suonavano i vari strumenti e uno che cantava al microfono che non mi ricordo come si chiamava. Nel suo repertorio c’era ogni sera una canzone che appena gli jugoslavi hanno scoperto come canzone irredentista, diciamo così, ma molti anni dopo però ed era questa: “Vola, colomba bianca vola”. “Voola colomba bianca vooola diglieelo tuu, na na na che non sarai più soola”. Praticamente, quando a Trieste è stato finalmente abolito il Territorio libero di Trieste, Zona A e Zona B, la Zona B è passata definitivamente alla Jugoslavia, quindi da Capodistria fino a Buie e Trieste, con Gorizia, eccetera. Zona A fino a Monfalcone è stata annessa all’Italia è stata creata in Italia questa canzone. Finalmente colomba vai e digli che finalmente non sarai più sola, sei nostra. Non si parla mai di italianità, eccetera eccetera però questa canzone colomba corri vola vola, la colomba è la colomba di Trieste che è tornata all’Italia e pensa questa orchestrina fiumana cantava anche “Colomba, bianca vola”, la canzone di Trieste diventata di nuovo italiana. 

(Ma la gente sapeva o l’orchestrina lo sapeva, qualcuno lo sapeva?)

Probabilmente sì, probabilmente sì. Però non se lo diceva ma neanch’io l’ho mai pensato e allora era bella questa canzone e dopo ho scoperto che questa colomba era Trieste che tornava alla madre diciamo “vola, vola, digli che non sarai più sola”, insomma sarai con noi, capito? E questo si cantava qua in una città diventata ormai jugoslava, annessa alla Jugoslavia. 

(Mi parli della comunità degli italiani di Fiume, come si incluse nella direzione, nell’amministrazione dell’ente?)

Mah, io non mi sono mai incluso, non ho mai fatto parte del comitato… di comitati che venivano, si susseguivano appena dopo diciamo la deflagrazione chiamiamola così della Jugoslavia, quando la Croazia è diventata indipendente dopo che diciamo l’Unione degli italiani dell’Istria e di Fiume è diventata Unione Italiana diciamo. La seconda fase. Perché non essendo stato… non facendo parte del partito comunista croato/jugoslavo mi sono salvato da Goli Otok, perché ci andavano solo gli iscritti al Partito e quelli che avevano posizioni e quindi è stata una salvezza per me. Però, d’altra parte, non potevo essere membro di nessun comitato di qualche organizzazione… a La Voce del Popolo, tutti dicevano che Scotti sta dalla mattina alla sera, Scotti è l’unico che scrive tre articoli al giorno, Scotti è il più grande lavoratore…. Però Scotti era… non poteva andare a scrivere articoli al Komitet, ai sindacati, alle organizzazioni di partito. Io potevo fare solo i reportage sulla cultura, su qualcosa di bello, non so, il relitto della Rex che era venuto alla luce, la donna che aveva fatto 106 anni o sono stato il primo a scrivere degli orecchini fiumani, i moretti. Ho scoperto l’officina là a Centocelle, eccetera eccetera. Insomma io facevo i reportage, facevo le scoperte, le cose che non davano fastidio. Io andavo ai vari delle navi, ogni nave che veniva varata, scrivevo della marineria, eccetera. E quindi non potevo far parte però regalavo libri alla biblioteca, andavo sempre in biblioteca a prendere libri per leggere, andavo ai balli, andavo alle manifestazioni culturali e altre, però sempre come un cittadino iscritto alla comunità mai, mai diciamo capo o membro del comitato del…

(Qual era la produzione richiesta a La Voce del Popolo quotidiana?)

Un articolo al giorno era la norma. Io ne facevo sempre tre e però ti posso dire anche come. Ogni giorno, alle nove del mattino, davanti al ristorante U?ka, oggi Mc Donald's, davanti alla Radio Fiume si riunivano il corrispondente della Tanjug, il corrispondente del Vjesnik da Fiume, il giornalista del Novi List e io della Voce del Popolo. Intorno a un tavoletto si prendeva un succo di frutta chi una birra, e dice: “Dove vai oggi? Oggi c’è la riunione del comitato… Tu vai al Komitet. Tu vai là. E io? No, io vado” dicevo “Vado al varo oggi, al varo della nave Titograd. Allora ci vediamo qua alle undici o a mezzogiorno”. Allora, lui mi dava le notizie del posto dov’era andato e io gli davo del varo a cui avevo assistito, eccetera. Io portavo a casa, sempre in redazione, le notizie per tre articoli o almeno un articolo e due notizie però abbastanza… Ecco, questo mi portavo che ricevevo magari qualche premio così come ho ricevuto una volta un grosso castigo. Un giornalista mi ha detto che ci sarà a Sussak… è venuto il ministro per le abitazioni, ministro delle… come si dice? (dell’edilizia), dell’edilizia che era un serbo della Lega e che mi avrebbe dato questa notizia e io a lui altre notizie e io ho preso questa notizia che l’indomani sarebbe venuto a Fiume il ministro, eccetera eccetera. Invece non era vero e Michelazzi mi ha tagliato la metà della paga, me l’ha portata via. (Mensile?) Metà della paga mensile. Però quando era passata la norma mi davano qualche soldino in più diciamo. 

(Per quanto tempo è stato giornalista a La Voce del Popolo?)

Io sono stato fino al 1960 quando sono andato in galera la prima volta. 

(È andato in galera la prima volta perché?)

Perché è venuto un giornalista italiano de Il Giorno di Milano, qua a Fiume, e mi ha chiesto varie cose e poi dice: “Guarda allora, mandaci ogni tanto qualche articolo qua da Fiume, eccetera” e io ho preparato un articolo che poi non ho spedito che cominciava così: “Fiume, già ex città austriaca, ex città ungherese, ex città italiana, jugoslava, oggi jugoslava, eccetera eccetera eccetera” e poi ho parlato male dei poliziotti, della milicija popolare, dicevo che non sanno ben… neanche scrivere una multa, non sanno fare una multa, eccetera. Però quest’articolo io l’ho scritto e l’avevo nel diretto mio del mio tavolo da lavoro là sopra… Quando poi m’hanno arrestato, m’hanno portato in galera e ogni notte, a mezzanotte, mi interrogavano, ogni notte, ogni notte, ogni notte… per venticinque giorni di fila. Era il gennaio del 1960 e mi hanno detto che… dico io “ma queste cose non le ho pubblicate. Sì” dice: “Però le ha scritte”. Quindi ho saputo che c’era uno che faceva la spia per l’UDBA ed era a capo de La Voce. Non faccia il nome… Bene, io dicevo sempre: “ma no tu hai fatto a quell’altro [1:17:53] ma no, no, insomma”. Un giorno questo qua ha perso le… mi ha dato uno schiaffone e poi ha tirato fuori: “E questo? E mi ha mostrato l’articolo che io avevo scritto e c’era scritto anche il nome che io avevo mandato perché c’era a mano scritto: “Vi invio questo e questo”. A. Z. Bon, ho detto anche troppo. 
Dopo, alla fine, hanno trovato veramente che sì, io questo avevo scritto però dentro non c’era niente, soltanto c’era il fatto ex ungherese… ex austriaco, ex ungherese, bla bla bla. Mi hanno cacciato fuori, dopo venticinque giorni, e mi hanno mandato tutto il materiale dell’ Isižaj si chiamava… [1:18:44] No, il giudice istruttore, l’istruttoria è durata venticinque giorni che io sono stato dentro, dopo hanno visto che io non potevano trattenermi in galera per un’offesa o non so cosa, mi hanno imputato che io ho scritto per un giornale straniero, anche se non pubblicato, senza aver chiesto il permesso perché per una stampa straniera bisognava chiedere il permesso. Io questo non lo sapevo e comunque per aver infangato il nome della città “croatissima” e per aver detto che era prima austriaca, poi era ungherese, dopo era italiana e poi è diventata croata e jugoslava. E mi hanno mandato al giurì d’onore dell’associazione dei giornalisti della Croazia, dove hanno fatto il processo come ancora oggi esiste questo tribunale diciamo si chiama “giurì” e là mi hanno dato sei mesi di sospensione dall’associazione dei giornalisti ma scritto con grande… sottolineato… che posso continuare a essere membro del collettivo. Invece, i soliti, i più cattolici del Papa, mi hanno cacciato fuori. (Dal?) Da La Voce del Popolo. Io dal ’60 fino al sessanta… fino alla fine del ’62 o agli inizi del ’63, adesso non ricordo bisognerebbe vedere all’INPS là, dove che mi danno la pensione, no? E sono andato a lavorare nel porto, all’Intertrans facevo un poco lo scaricatore, un poco l’impiegato, eccetera eccetera e ho lavorato per circa due anni. Dopo è venuto finalmente… è diventato finalmente caporedattore, Paolo Lettis, un uomo veramente energico e giusto dice: “Perché Scotti è fuori, perché l’han cacciato fuori?” È venuto da me e dice: “Scotti, tu torneresti?” dissi: “Tornerei se mi date la paga che qua ricevo.” “Sì, sì, vieni, vieni.” E così…

(Quando è ritornato a La Voce, lei?)

Il ’63…

(Dopo due anni passati al porto?)

Quasi… precisamente non saprei dire ma credo che agli inizi del ’63 e poi nel ’64 sono già… ho ricevuto la placchetta d’argento di fondatore… dei primi vent’anni de la Voce del Popolo. 

(Quanti anni ha passato a La Voce del Popolo? Complessivamente…)

Complessivamente, fino al ’74, se togli due anni di vita militare e quei due anni che ho fatto un po’ come lavoratore del porto, diciamo dagli inizi del ’48 perché era già dicembre quando sono via fino al ’74 completo. Quanti sono? Non so, fai il calcolo? Trenta anni? (26 anni, 26 anni… Tranne questi quattro anni?) Sì, questi quattro anni…

Però devo dire questo, anche dopo il ’74, anche quella è stata una punizione eh, il ’74 è stata un’altra punizione, non mi ricordo precisamente come comunque… Sono andato via e ho dovuto andare in Italia perché avevo già due bambini, sono rimasto in Italia e ho lavorato in Italia. Di nuovo ho ripristinato la residenza in Italia, prima al paese natale e poi a Trieste, ancora oggi c’ho la doppia residenza, eccetera e quindi io ho sempre lavorato per i giornali e anche per La Voce del Popolo ho lavorato, soprattutto al tempo di Mestrovich, di Ezio Mestrovich, io lavoravo e ricevevo un onorario ma ho sempre lavorato per la Voce del Popolo. Adesso, quasi niente…

(E in tutti questi anni che ha lavorato per La Voce del Popolo qual è il reportage, il servizio, l’articolo che ricorda con maggiore entusiasmo, piacere, fierezza?

Io devo rispondere di un servizio che non è stato pubblicato… che non è stato pubblicato. Anzi, due servizi che ho fatto, mandato da La Voce del Popolo, al tempo in cui ero proprio giornalista de La Voce del Popolo non diciamo esterno, non collaboratore esterno come lo sono stato dopo il ’74, quando è venuto nel 1959, non ricordo esattamente ma l’ho scritto da qualche parte, Che Guevara a Fiume e mi hanno mandato… La Voce del Popolo a me e Kontus Ivo, il quale veniva sia perché aveva la sua macchina, la Voce non aveva una macchina per portare i giornalisti in giro però quando si saliva sulla sua macchina e più era il fotoreporter de La Voce del Popolo, Ivo Kontus e siamo andati a… perché nel programma era che Che Guevara visiterà il cantiere navale “3 maggio” e siamo andati là. Siamo scesi, siamo stati sempre là e mi sono preso tutti gli appunti, gli applausi, le bandiere che sventolavano, eccetera eccetera. Dopo loro si sono imbarcati sono andati a Fiume e io sono rimasto. Kontus è andato per conto suo, c’era una confusione enorme, è andato per conto suo con la sua macchina. Io sono rimasto appiedato e “come faccio per arrivare a Fiume adesso?” Tutti bloccati i tram che passavano per la via dell’industria là perché erano bloccati, dovevano passare Che Guevara e la polizia in borghese, croata, eccetera. E niente, vedo un jeep, mi avvicino là e c’è un cubano e io in italiano e lui in spagnolo ma uno spagnolo che capivano tutti, diciamo ci siamo capito benissimo. Ho detto: “Io sono giornalista, sto qua solo e devo andare in città.” “Attiente, attiende, un momiento!” E iniziava con queste cose spagnole che capisce anche un napoletano e infatti chi arriva… Era la jeep di Che Guevara, uno si è seduto vicino all’autista, questo qua zaino e uniforme e Che Guevara dice: “vieni así” non so  cosa ha detto in francese, vieni “accussì” e mi sono seduto vicino a lui [1:26:30] e gli ho spiegato che sono un giornalista italiano, però italiani di qua che abbiamo un giornale. “Ah e come si chiama?”, “La Voce del Popolo” e dico: “io non so parlare lo spagnolo ma non me entiendo, ma tu capisci?” E allora abbiamo cominciato a parlare, non in inglese perché anche il suo inglese molto… anche se lui era un medico all’università aveva pure studiato inglese, così mi ha parlato poi dopo con la macchina siamo andati all’albergo a Sussak sulla riviera quello che adesso è chiuso, non ci sta più al Park Hotel. Al Park che adesso non è più albergo ma è una casa in distruzione e là hanno fatto il pranzo, lui sempre ha voluto che io stia vicino a lui e abbiamo continuato tra un pasto e l’altro a chiacchierare, eccetera eccetera. Dopo siamo tornati in città, l’ho accompagnato in Corso là c’era Edo Jardas, era il sindaco, e io sono rimasto fuori e dopo è sceso e abbiamo fatto il Corso, dopo che poi ?u?o, il fotoreporter del Novi List, ci ha immortalato. Torno io a La Voce del Popolo, torno io a la Voce del Popolo, c’era ancora Michelazzi e dico: “guardi che…” io gli ho spiegato che ho fatto tutte queste cose “no, no, no, noi pubblichiamo solo quello che la Tanjug ci manda tu ci dai soltanto il fatto così che hanno visitato il cantiere e che è stato ricevuto da questo e tutto qua”. L’indomani tutti hanno riportato qualche notizia, anche il Novi List, anche breve, La Voce del Popolo non ha riportato nulla. Questo era il primo servizio per me molto importante e che io l’ho scritto, lo so perché dopo mi è servito questo mio… che avevo battuto a macchina, quasi tre cartelle, ne ho fatto un opuscoletto che poi ho pubblicato: “Una foto con Che Guevara” e che poi ho anche dato a sua figlia, quando è venuta dopo tanti anni a visitare qua. E la seconda cosa, il servizio che ho fatto per la Voce del Popolo però non pubblicato è stato l’incontro con Ho Chi Minh all’albergo Quarnero/Kvarner di Abazzia e adesso racconto come è andata la faccenda. Tutta la delegazione jugoslava con Tito che quella vietnamita con Ho Chi Minh sono entrati, la polizia in borghese o chi erano dell’UDBA, hanno bloccato l’entrata e nessun giornalista poteva entrare. E c’era sempre il solito ?u?o, come si chiama? (il fotografo), il fotografo del Novi List, era un portento, ha alzato la sua macchina, la sua da presa e mentre la delegazione entrava lui “tum tum tum tum” alla cieca fotografava. È venuto uno di questi qua, gli ha dato un pugno sulla macchina e gliel’ha scaraventata per terra e a lui lo allontanava. Lui ha protestato qualcosa… insomma una confusione, io piccolo piccolo mi sono infilato tra le gambe della gente e sono entrato dentro. Ero vestito dignitosamente perché… e sono entrato e sono capitato proprio nella stanza dove che Ho Chi Minh e le due delegazioni insieme si erano riunite. Mi sono seduto solo a un tavolino e ho sentito. Ho Chi Minh parlava francese, io il francese quella volta lo parlavo addirittura, adesso poco insomma qualche parole che parlo con la Brigitte hehe. Però lo capivo, Tito parlava in serbo-croato e io avevo tutto il tempo di scrivere l’uno e l’altro sul mio taccuino perché quello faceva la traduzione, il segretario di Tito o l’interprete traduceva parola per parola tutto quello che Ho Chi Minh aveva detto già in francese e io me l’avevo già scritto in francese sul taccuino. Quando Tito parlava in serbo-croato, io il serbo-croato lo so, me lo scrivevo poi c’era la pausa mentre che quell’altro lo traduceva in francese a Ho Chi Minh. Quindi io esattamente avevo  tutto, torno di nuovo… Ah sì, per tornare è venuto un cameriere per servire da bere o qualche cosa e io me la sono svignata come se fossi stato un cameriere e sono tornato in redazione. “No, no, no, per carità, non se ne parla proprio, non se ne parla”. Non m’hanno pubblicato e quindi io ce l’avevo e… 

(Perché non l’hanno?)

Ma no perché addirittura quel giorno era arrivato a Brioni che aspettava Tito, Haile Selassie, il negus d’Abissinia. Quindi tutta la stampa ha dedicato poco spazio a Ho Chi Minh, quasi che fosse venuto… e tutto lo spazio a Haile Selassie che faceva parte dei paesi non allineati, capito? Ho Chi Minh non ne faceva parte e quindi non gli interessava il mio… Io poi l’ho scritto in un mio libro quest’incontro con Ho Chi Minh.

Dunque io sono stato un socio della comunità fin dall’inizio, quindi praticamente fin dagli inizi del ’48 in poi, però non ho mai occupato posti di responsabilità quindi non posso parlare dell’attività della comunità per tutti gli anni in cui non è diventata poi, diciamo, veramente comunità degli italiani al tempo della Unione Italiana. Non al tempo dell’Unione degli italiani dell’Istria e di Fiume. E da quella volta, quando con la nuova diciamo, con la nuova unione e quindi con la nuova comunità, in cui non si chiedevano più tessere del partito o almeno altre tessere, ho sempre fatto parte dell’assemblea della comunità per oltre venti anni. Sono stato sempre tra i più votati si può dire e anche dell’assemblea dell’Unione degli italiani e per oltre quattro anni, cinque anni, non so, sono stato anche vicepresidente dell’Unione Italiana e comunque sono stato per molti anni uno dei fondatori e presidente del cenacolo dei letterati e degli artisti. E quindi diciamo così che negli ultimi trenta anni dell’attività sono stato veramente uno dei più attivi e compartecipi membri di questa comunità italiana alla quale ho dedicato la parte diciamo di me che più sento mia. Cioè la cultura, la letteratura, ho organizzato feste, convegni di poeti, anche italiani per circa sette anni. Per sette anni di seguito ho fatto gli incontri per poeti italiani e croati e italiani di questa parte, ecco. Ho pubblicato dei libri sulla comunità, un’antologia di poesie dei poeti fiumani che hanno scritto in poesia: “Fiume nella poesia dei poeti fiumani”. Questo è un libro che mi ha pubblicato la comunità e insomma, ecco, questa mia seconda vita, tra virgolette, seconda vita di italiano a Fiume l’ho dedicata ai connazionali e diciamo sono stato ricambiato con molto molto… amicizia, fraternità. Insomma, così come tu hai già scritto una volta in un’intervista che mi hai fatto diciamo che sono il più fiumano tra i fiumani ma comunque un fiumano credo che dopo settantun anni… Se fossi nato a Fiume, io sono nato la seconda volta a Fiume settantun anni fa, quindi sono un vecchio fiumano che voglio bene e a Fiume e ai fiumani ma soprattutto mi interessa e mi sono sempre battuto per la difesa dei valori culturali degli italiani di questa città. 

(Benissimo, un’ultima domanda per chiudere. Da giovane, diciannovenne, ventenne, a Fiume incontrò Predrag Matvejevi?…)

Sì, io adesso sono troppi anni trascorsi, frequentavo molto Sussak e un giorno, passando davanti all’ex caserma di Sussak, ho incontrato un gruppo di militari e uno tra di loro si vede che erano dei militari però degli intellettuali perché erano a parte, si erano seduti fuori quasi sulla strada, si vede che era l’ora in cui uscivano così. Era un sabato e uno di loro parlava in francese, parlava in francese, un soldato che parla francese? E quegli altri, rispondevano, dicevano… E allora io scanzonato come sono sempre e ficcanaso, in questo sono rimasto un po’ uno scugnizzo diciamo napoletano e ficcanaso, mi sono avvicinato e in croato “come mai voi parlate in francese?” “Noi abbiamo finito l’università, siamo un po’ degli anziani perché siamo venuti a fare i militari a ventiquattro anni invece che a diciotto anni. Siamo dei militari e adesso con quest’anno che finisce andiamo ad insegnare, siamo venuti da Zagabria, eccetera eccetera. E lei come faceva a sapere che noi si parlava in francese?” “Dunque, io sono giornalista, c’è un giornale qua italiano a Fiume, La Voce del Popolo.” E allora subito “come qua ci sono gli italiani?” Dico: “Ci sono non tanti quanto ne erano prima però dico diecimila forse un poco di meno ma comunque sono rimasti qua…” Insomma “ciao, ciao, ci vediamo più tardi” e così abbiamo fatto amicizia dicevamo io mi chiamo questo e quest’altro, gli ho dato il mio nome insomma e così che siamo diventati amici. Poi dopo naturalmente ci siamo persi di vista però quando ho cominciate anche a scrivere per i giornali mie poesie o qualche racconto se veniva pubblicato anche sul Vjesnik oppure sul Telegram quei giornali di quella volta e ci si incontrava allora e ci siamo messi attraverso il telefono e siamo rimasti amici per la pelle perché la pensavamo sempre… Lui era anti… come dire, figlio di un russo, quindi un russo-ucraino, russo-ucraino d’intorno a Odessa, insomma là dove si mescolano i russi e gli ucraini e la madre croata cattolica però bosniaca. Lui non sapeva se era ortodosso, così o quello ma comunque è stato sempre per tutti e allora a sentire che qua ci sono anche gli italiani “anch’io, anch’io, sono una minoranza” ed è cominciata questa nostra amicizia che è durata fino alla morte praticamente.

(Tanto da tradurre alcune sue opere) 

Io ho tradotto lui, lui non mi ha tradotto ma comunque parlava sempre di me e mi ha fatto diciamo… mi ha introdotto in certi circoli che a me prima erano sconosciuti e allora grazie alla sua amicizia mi ha fatto conoscere altri scrittori, mi ha fatto conoscere Krleža, siamo andati ad Abbazia, ho … [1:40:38] Krleža, per esempio, che era il maggiore diciamo scrittore e lo era, scrittore croato, insomma, ecco mi ha aperto molte strade attraverso la sua amicizia. Quindi gli sono debitore di molte cose, non soltanto dell’amicizia ma anche sul piano culturale. (Giacomo grazie, chiudo). 






