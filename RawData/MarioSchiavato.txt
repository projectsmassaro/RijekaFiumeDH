Interview with Mario Schiavato made by Gianfranco Miksa and Vanni D’Alessio. (Oct 26, 2018). Transcribed by Angelo Massaro (Jul 14, 2020).



Mario Schiavato

Dunque io sono Mario Schiavato, sono il primo di otto figli di una famiglia di agricoltori. Sono nato a Quinto di Treviso però, dato che mio padre a un certo punto era stato licenziato dai padroni, ha dovuto venire a Dignano e siamo capitati a Dignano alla fine del 1942. Mio padre era venuto come ortolano, giardiniere e custode delle stalle di una ricca famiglia dignanese, i Sansa. E io andavo a fare il pastore con le vacche e con i manzi. Andavo nel cosiddetto prostibo [1:03] di Dignano a pascolare queste bestie. Poi, a un certo punto, sono arrivato a Fiume. Qui ho terminato il liceo però, durante la notte, andavo a correggere le bozze de La Voce del Popolo, in tipografia, ed è stato così che essendo ai linotype, cioè quelle macchine che una volta stampavano e producevano le righe in piombo per i giornali, essendo vicino a queste macchine pian piano ho imparato il mestiere. E allora l’ho esercitato, sono andato via da La Voce e l’ho… anzi mi hanno buttato fuori perché a dir la verità… non ero cittadino croato e così per quarant’anni ho fatto il linotipista. Cioè non dico quarant’anni perché dal momento che noi lavoravamo con il piombo, ci venivano ogni anno regalati due mesi di lavoro per la pensione così che quasi quattro anni di pensione… sono andato quattro anni in pensione prima per questa beneficenza diciamo. 

(Quando è arrivato a Fiume?)

Sono arrivato a Fiume non so esattamente, dico la verità perché… ma credo che sia stato nel ’48.

(Ci dice qualche cosa su qualche ricordo che ha di quando venne a Fiume? Lei venne a sedici anni…)

Io avevo sentito, io avevo sentito a Dignano tramite la cosiddetta Omladina, la gioventù, no? Che cercavano gente, tipografi a Fiume perché erano andati via tutti e la Voce del Popolo non aveva personale in tipografia. E allora per questo sono venuto a Fiume, adesso esattamente non ricordo mi pare che sia stato il ’48 ma non sono sicuro. Comunque sono andato subito in tipografia, mi hanno subito preso e anzi il direttore mi faceva dormire in un divano nel suo studio per diversi giorni finché non sono andato in una casa per gli apprendisti in economia che era dietro al Palazzo del Governo. Una grande casa e allora ho abitato lì per molti anni poi a un certo punto, quando ho cominciato a lavorare per la Voce del Popolo a fare cioè il correttore di bozze, mi hanno messo in una cosiddetta… la chiamavamo “casa collettiva” cioè era un grande appartamento in via Franco Gioia, vicino alla scuola per… come si chiama, per i marittimi e avevamo sei o sette stanze dove ognuno aveva la sua camera e lì sono rimasto per molto tempo finché poi non ho trovato Maria e non mi sono sposato. E dopo è stato anche, come dire, un periodo abbastanza brutto perché nella tipografia si stampava il Novi List e si stampava La Voce del Popolo. Il Novi List usciva la sera, dunque i tipografi lavoravano di mattina, invece noi de La Voce lavoravamo di notte. Dunque alle due di notte finivo il lavoro e dovevo a piedi ritornare, abitavo a Cantrida con mia moglie e dovevo ritornare a piedi fin Cantrida. Ogni notte a piedi. E dopo per fortuna hanno costruito questa tipografia che è qui davanti. Queste case, due per i tipografi sono arrivato qua e grazie a Dio è finita tutta quanta questa… queste difficoltà insomma. 

(Senta ci può dire qualche cosa della Fiume quando lei conosceva… era arrivato abbastanza giovane, anzi bambino, ragazzino, aveva dieci/undici anni in Istria e poi da là è venuto a Fiume che ancora non era maggiorenne, no?)
Sì, più o meno sì…

(Ci può dire che tipo di ricordi ha della Fiume di allora e come giovane lei anche come viveva a Fiume, usciva anche?)

Per me era molto difficile devo dire la verità perché non ero abituato nella città, ero abituato alla campagna e dunque venire qui, dover insomma… ho cominciato ad andare alla mensa a mangiare, a trovare questa appunto… di notte andavo nello studio del direttore a dormire. Insomma era una cosa molto molto difficile e poi ho cominciato pian piano ad abituarmi anche perché vivere in una città per me era molto difficile. Era difficile perché non sapevo dove andare, non sapevo cosa fare, no? E poi pian piano mi sono abituato perché ho incominciato a frequentare il liceo e frequentando il liceo avevo la possibilità di conoscere molte persone, molti giovani come me e quindi anche inoltrarmi diciamo nella vita cittadina. Non so, per esempio, andare a ballare all’aperto al Treći Maj, al cantiere, al Tre Maggio. E non so poi ho cominciato ad andare anche in circolo perché naturalmente ho conosciuto subito anche il circolo e ho cominciato ad andare lì. Soprattutto mi interessava molto la biblioteca perché mi piaceva molto leggere e io naturalmente venendo da Dignano non avevo sicuramente nessun libro con me. Ecco e poi anche un’altra cosa che mi impressionò molto in quel periodo erano le… quando io tornavo di sera, di notte, dalla tipografia vedevo quelle grandi file di gente davanti alla stazione, erano gli esuli che partivano per l’Italia e questo mi ha molto molto impressionato. 

(Che ricordi ha di queste immagini?)

Molto brutte immagini, devo dire la verità, perché vedevo questa gente con queste valige, con questi sacchi, con questi pacchi e la polizia che li circondava praticamente, no? E io passavo ed era anche difficile per me camminare perché di notte si era… io alle due che tornavo a casa. Era difficile perché la polizia naturalmente mi seguiva molte volte. Molte volte mi hanno chiesto i documenti e io i documenti non li avevo, allora cosa ho fatto, ho scritto al consolato italiano di Zagabria e loro mi hanno mandato i documenti, mi hanno mandato il passaporto e da quel momento sono diventato come dire un cittadino ma fuori… (Residente all’estero) Sì, cittadino italiano all’estero. Difatti ho tutti i documenti ancora oggi che così insomma poi grazie a questo mio fatto mia moglie è diventata anche cittadina italiana anche se è croata, anche se ha la cittadinanza croata, i miei figli idem. Tutti si sono presi anche la cittadinanza italiana e per loro è stato come dire un’avventura in un certo modo. 

(E lavorare qua… e vivere e lavorare qua a Fiume, lei non ha preso mai la cittadinanza jugoslava?) 

No, non ho voluto prendere la cittadinanza jugoslava per il semplice fatto… dunque devo dire questo che quando correggevo le bozze a La Voce del Popolo per un periodo ho fatto anche il giornalista a Via Giovannini che era un giornale che usciva allora per i ragazzi però dal momento che mi hanno chiesto i documenti e la cittadinanza… E cioè volevano che diventi assolutamente di cittadinanza jugoslava non soltanto ma di anche entrare nel partito, io non ero d’accordo e per questo mi sono… ho abbandonato tutto questo e ho sempre battuto per la cittadinanza italiana. Ma ho avuto diverse difficoltà, sono stato anche in carcere per questo perché non avevo i documenti in regola e naturalmente ho fatto un paio di settimane di carcere in Via Roma.

(A Fiume?)

A Fiume. 

(Ma perché non aveva documenti…)

Non avevo documenti, non avevo nessun documento.

(Ma questo quando successe?)

Questo è successo subito appena arrivato a Fiume, diciamo quel primo periodo, no? 

(In cui lei lavorava come apprendista e però aveva cominciato anche a studiare? Faceva entrambe le cose?)

Facevo di notte, andavo a correggere le bozze, di giorno andavo al liceo. Ho finito il liceo e poi insomma ho continuato a fare tipografia, il mio lavoro.

(Però un giorno la fermano, dove la fermano? Le dicono venga con noi…)

Di solito mi fermavano davanti alla stazione, là nei pressi della stazione. Quello era un posto terribile non so perché. Forse perché la gente andava allora… andavano via e allora per questo… Ma non soltanto, per esempio, ho avuto anche brutte avventure per strada di notte perché c’era gente che mi seguiva e non capivo perché e sa da Fiume, dalla città andare a Cantrida non è facile. Soprattutto allora non c’era ancora l’autostrada, era la via che passava per il Silurificio, per il cantiere, e dunque vedere un uomo di notte, alle due di notte, che cammina non era una cosa insomma invidiabile, ecco. 

(Lei parlava italiano…)

Io parlavo italiano e sapevo pochissimo di croato, niente. 

(E la polizia la interrogava solo in croato, come funzionava?)

Sì, in croato e io rispondevo in italiano perché non capivo niente. Per questo anche era una vicenda molto difficile perché quando mi domandavano i documenti io non capivo niente e dovevo rispondere in italiano e allora capisce per questo mi hanno portato in prigione, no? E dopo appunto dicendo che lavoravo per la Voce del Popolo allora è venuto fuori tutto un’altra cosa e…

(In prigione aveva avuto modo di conoscere altri detenuti?)

No, no, ero solo in una cella molto sporca, molto brutta, non so quanto tempo son rimasto, poco non molto comunque. 

(Quale fu invece la sua prima… il suo primo contatto con Fiume? Quale fu la prima impressione di Fiume nel ‘48?)

Mah, mi ricordo molto poco devo essere sincero. So che… di essere venuto col treno e una volta sceso dal treno sono andato subito a chiedere dov’era la tipografia perché a me interessava quello. E mi hanno indicato e per fortuna sono arrivato di mattino, le ho detto appunto questo il direttore di allora mi ha detto se ho posto dove andar a dormire, io detto di no e allora “posso dormire di notte nel suo ufficio, nel divano, nel suo ufficio?” e li sono rimasto diversi giorni insomma.

(Si ricorda il nome del direttore?) 

No, non mi ricordo. Era il direttore della Voce del Popolo comunque. La città da quello che ricordo c’erano anche molte rovine e poi pian piano tutto si è sistemato insomma in poche parole. Ma dal ricordo che ho io, per esempio, vicino al circolo la di fianco, là c’erano molte rovine che adesso non so cosa han fatto, hanno fatto degli edifici… (Maria Schiavato: I magazzini… I magazzini neri). Eh. E poi ho incontrato Maria e per me è stata questa, come dire, una grande cosa perché mi ha praticamente lei introdotto. Poi ho incominciato ad andare in montagna perché ogni lunedì… eravamo liberi di lunedì perché di domenica si lavorava per La Voce. La Voce usciva lunedì mattina con lo sport e allora lunedì io ero libero e per essere libero da solo ho cominciato ad andare in montagna. Sul monte Maggiore, da una parte all’altra, insomma ho fatto tutti i monti perché poi mi sono iscritto alla Torpedo che era una società alpinistica e là ho incominciato a conoscere molta gente, molti giovani come me che quando potevano insomma venivano in montagna con me. È stata una cosa molto bella, è questo che mi ha molto…

(Erano persone che lavoravano alla Torpedo ma anche non solo, erano giovani…)

Erano giovani fiumani di tutte le qualità diciamo. Poi quando sono andato a Cantrida, ad abitare a Cantrida, allora là ho incontrato molti cantridani. C’erano, per esempio, un certo Vili Petrić [17:00] che è stato un mio grandissimo amico, siamo andati un po’ dappertutto. Poi non so ho incontrato anche molti triestini per esempio. Un certo Filipas che è qui di… come si chiama… (Monte Grappa?) No, no… Vicino ad Abbazia, un paesetto vicino ad Abbazia, non ricordo. (Mattuglie?) No, giù verso il mare. E insomma con lui sono andato in Africa per esempio. Ho fatto il Kenya, il monte Kenya, insieme e poi sono andato a fare un viaggio in Africa tra i coyota [17:45] e così per vedere un po’ il mondo africano ecco diciamo. Già che ero lì siamo andati insieme dieci giorni a fare un giro. 

(Ancora un po’ ci concentriamo su Fiume e sul suo inserimento nella componente italiana, con la comunità degli italiani…)

Dunque io ho incominciato soprattutto io una cosa… quando ho conosciuto Maria che lavorava come professoressa alla scuola Mario Gennari che non si chiama più così (Maria Schiavato: San Niccolò), San Niccolò adesso, io ho incominciato a lavorare coi ragazzi. Scrivevo per loro delle commediole e le mettevo in scena con loro, così che lavoravo molto molto spesso con loro. Per questo naturalmente ho incominciato anche a frequentare il circolo perché poi le rappresentazioni le facevamo nel circolo, non solo nella palestra della scuola ma per la città le facevamo in circolo. E questo è stato un momento molto importante perché molti molti anni ho fatto questo lavoro e Maria può dirlo… (Maria Schiavato: E son nati attori, Del Caro, Marini…) Ah, sì sì. Ho conosciuto molti, per esempio, che poi sono diventati attori del Dramma Italiano come Marini per esempio, la Del Caro che ancora adesso recita.

(Erano bambini…)

Erano bambini allora, sì. 

(Ed erano alla Mario Gennari?)

Alla Mario Gennari. (Maria Schiavato: Nacinovich). Nacinovich, anche, non la moglie, lui. 

(Quindi la sua prima esperienza l’ha avuta facendo lavori anche con lei. Questo in che periodo era? E soprattutto loro quando si sono visti la prima volta e dove? Se ci può raccontare quando si son incontrati?)

Ma io non mi ricordo, giuro. (Maria Schiavato: Nel ’51, Mario, nel primo anno del liceo). Sì, nel ’51, sì. 

(Al liceo quindi?)

Io frequentavo il liceo, sì.

(Ci può dire qualcosa del liceo e quindi anche a questo punto di quando ha incontrato la sua futura moglie?)

Il liceo naturalmente per me era molto difficile anche perché potevo molto poco studiare. Lavoravo di notte capisce… era una cosa molto difficile, ricordo soltanto di queste benedette scale che non finivano mai poi di molti amici che non li ricordo più. Li ho persi di vista completamente e là credo di avere incontrato Maria, no? (Maria: Tu eri alla scuola serale). Sì, sì, ecco questo volevo dire che la mia era una scuola serale. Il liceo che ho frequentato io era serale, cioè serale al pomeriggio cominciava e finiva verso le otto/nove di sera quando io andavo in tipografia a correggere delle bozze. 

(Venendo a Fiume da una parte c’era la componente italiana e dall’altra la componente croata…)

Sì, per me è stato molto difficile la componente croata perché io non sapevo una parola e per questo anche in tipografia per fortuna erano tutti quanti che lavoravano con me, tutti quanti italiani perché era logico lavoravamo per la Voce. Ma però non ho mai avuto degli approcci con dei croati, mi è stato molto molto difficile. Non ho mai avuto amici croati per esempio. Soltanto quando ho cominciato ad andare in montagna, allora sì, è stata un’altra cosa ma mai… qualche parola di croato l’avevo imparata e mi era un po’ più facile. Soltanto all’inizio, soprattutto quando sono arrivato, mi è stato molto difficile inserirmi. Molto, molto difficile. E soprattutto mi ricordo quando andavo in mensa mi parlavano in croato e io non capivo cosa dicevano e allora dovevo sempre mettermi vicino… c’era un signore anziano che era italiano, mi mettevo vicino a lui, chiacchieravo un po’ con lui e lui praticamente traduceva quello che volevano da me, capisce? Era una cosa molto molto difficile. 

(Invece la lingua italiana quanto era presente?)

Ma era abbastanza presente a Fiume allora. Almeno da quel che ricordo io, parlavano il croato è logico però dicevano: “Ma sì questi sono venuti adesso, arrivano dalla Bosnia, arrivano di qua, arrivano di là, occupano le nostre case” ma però non è che io avessi molti contatti con questa gente. Cioè, per esempio, quando si andava in piazza, quando si andava in Corso, non è che tutti parlassero croato si sentiva ancora molto bene l’italiano. Soprattutto camminando la sera per il Corso o non so in piazza noi la chiamavano “Piazza Regina Elena” che adesso c’è la banca ma allora c’erano delle rovine, era tutto quanto rotto quando sono venuto io almeno. 

(So che in quel periodo lì vigeva ancora il bilinguismo visivo a Fiume…)

Sì, il bilinguismo c’era non dappertutto. Però su molti negozi e roba del genere c’era anche la dicitura in italiano. Sulle vie, per esempio, c’era anche la dicitura in italiano. Mi pare strano che adesso vogliano rimetterla perché insomma… (Maria Schiavato: Il contenzioso di Trieste e … invità a spaccarle [24:47]) Ah, sì sì. Dunque quando c’è stata la faccenda di Trieste, no? Ma non mi ricordo bene…

(Nel ’53… C’erano le manifestazioni…)

Ma non mi ricordo cos’era… hanno rotto qualcosa… (Maria Schiavato: Uscivi dalla tipografia tardi e un gruppo…) Sì, sì, e un gruppo mi ha obbligato a spaccare questi in italiano. 

(Le insegne…)

Le insegne, sì.

(Che cosa accadde?)

Accadde che io non volevo farlo e sono scappato e mi sono corsi dietro, ho preso anche delle botte.

(Dov’era?)

Sul Grattacielo di Fiume. 

(Tornando dalla tipografia quindi in centro, vicino alla piazza?)

Sì, sulla piazza. 

(Può descriverci tutto l’episodio perché io me lo ricordo ancora quando me lo aveva raccontato per La Voce del Popolo…)

Dunque era così, io naturalmente uscivo molto tardi di notte dalla tipografia perché il nostro lavoro finiva verso le due. Sono uscito dalla tipografia che allora si trovava vicino al Cinema Fenice, sotto lì c’erano i corridoi, li c’era la tipografia con tutta la rotativa e la direzione naturalmente de La Voce. Ma la Voce aveva però la redazione in Via… sopra subito in Via Pomerio. Loro ci portavano il materiale giù e noi si stampava poi. Dunque uscivo dalla tipografia e dovevo andare a Cantrida logicamente perché abitavo a Cantrida. Quando sono arrivato vicino… (Maria Schiavato: A piedi Mario). Sì, a piedi. Di notte non c’era come… di notte dovevo andare a piedi. Quando sono arrivato davanti il Grattacielo ho visto che c’era un gruppo di scalmanati che urlavano ma al momento mi sono un po’… sono un po’ rimasto in disparte perché ho avuto anche un poco di paura. Se non che quando ho visto che stavano spaccando tutte quelle tabelle che mostravano… le insegne cioè praticamente le insegne di tutti gli uffici che c’erano sull’edificio, tra l’altro appunto anche l’Unione degli Italiani, allora mi sono arrabbiato e ho cominciato a dire: “Ma cosa fate?” E questa gente… 

(Lei ha gridato in italiano?) 

Sì, appunto io non sapevo il croato bene. Hanno capito subito che ero italiano e allora mi hanno detto: “Che cosa vuoi fare? Che cosa vuoi tu? Cosa ti interessa queste cose?”

(In croato gliel’hanno detto?)

Tutto detto in croato e io ho capito poi han cominciato ad alzare le mani e io ho cominciato a correre. Sono corso, corso, corso, naturalmente molti di loro mi correvano dietro anche se per fortuna io ero abbastanza veloce e sono arrivato fino in stazione. In stazione sono andato dentro i gabinetti e mi sono chiuso dentro un gabinetto. E là sono rimasto tutta la notte fino alla mattina quando poi ho preso il tram e sono andato a casa. 

(Ma c’è stato anche un momento in cui questo gruppo le voleva dare una spranga per distruggere le tabelle?)

Sì, cioè pretendevano da me che fossi anch’io uno di loro. Con queste strange di ferro per… che dovevo anch’io rompere ma io non volevo assolutamente. Cioè ero molto impressionato da tutto questo, ero molto impaurito - devo dire la verità – e poi soprattutto perché parlavano in croato, io parlavo in italiano, non capivo bene cosa mi dicevano e allora è stato molto molto difficile per questo.

(Era tutto un clima anti-italianità…)

Sì, era un momento di anti-italianità per il fatto di Trieste. Era stato il momento in cui Trieste era stata ritornata in Italia e dunque per noi era un momento difficile in qualsiasi senso. Cioè si sperava sempre che prima o dopo anche l’Istria venisse ridata all’Italia o almeno alcuni posti, alcuni… tipo, non so, Rovigno, Dignano, questi centri che erano tutti italianissimi perché non si può dire altrimenti e purtroppo però tutto questo non è avvenuto e quando Trieste è stata restituita all’Italia abbiamo capito che era finita per sempre. 

(Ma si ricorda di avere raccontato quest’episodio in redazione, alla tipografia…)

Ha tutti ho raccontato quest’episodio logicamente anzi molti non ci credevano qualcun altro mi ha detto che sono stato stupido perché dovevo allontanarmi, non avvicinarmi, non dire niente cioè tanto poco valeva la mia opera, poco valevan le mie recriminazioni. E così che…

(E di queste cose non si doveva parlare?) Come? (Di queste cose non si doveva parlare il giornale…)

Sì appunto… ma sa la faccenda era questa soprattutto. La faccenda era che si era comunisti, erano tutti comunisti convinti quelli del giornale. Tutti i giornalisti erano convinti come dire e io non ero convinto, io non ero un comunista convinto. Per questo non mi hanno voluto, per esempio, mi hanno mandato via da Via Giovanili [31:40], per questo non so come mi hanno mandato a correggere le bozze de La Voce del Popolo perché io non volevo assolutamente farmi cittadino jugoslavo. E sono andato avanti anni e per questo vi ho detto prima mi era difficile anche tornare a casa di sera perché ero continuamente sotto sorveglianza. 

(Ovviamente non era anche mai entrato nel partito comunista?)

No, no, no. Anzi anche mia moglie non entrata in partito comunista perché io ho detto: “Se vai… Se diventi del partito comunista io vado via”. È vero o no? (Maria Schiavato: Beh non sono entrata perché non volevo entrare).

(Ma nel ’54 aveva già pubblicato con la Voce “I ragazzi del porto” quindi, in qualche maniera, comincia anche all’Edit ma nello stesso periodo perché la crisi di Trieste si chiude nel ’54. Quest’episodio dovrebbe essere dell’ottobre del ’53. Quindi era un clima pesante, era una situazione difficile però l’Edit in qualche maniera le dà anche una… qualcuno almeno all’Edit, le dà anche questa possibilità di pubblicare un libro però).

Sì perché c’erano “Il Pionere”, per esempio, che usciva. Io sul “Pioniere”, per esempio, avrò mille racconti, forse anche più. Poi c’era un’altra cosa su La Voce, La Voce sulla terza pagina de La Voce che era dedicata alla cultura, ogni sabato si stampava un racconto. E allora io ho scritto molti racconti per quella pagina, per la terza pagina de la Voce. Poi come sono nati “I ragazzi del porto”? Andando a scuola da Maria così per lavorare con i ragazzi per queste commedie che scrivevo per loro e poi le mettevo in scena, no? Mi sono accorto che tutta la letteratura che avevano era solo di partigiani, partigiani, partigiani… E io ho voluto un po’ uscire da questa… per questo ho scritto “I ragazzi del porto”, “ I ragazzi del porto” con i partigiani non c’entrano niente. Dunque anche per questo credo che abbia avuto un successo così abbastanza, come dire, grande abbastanza perché se lo hanno stampato subito in croato e poi anche in macedone dunque…

(Vendeva…)

Sì, è stato accolto molto bene.

(Circolava e la gente lo leggeva?)

Sì.

(E lei era contento di questa cosa?)

Naturalmente ero contento poi ho cominciato a scrivere. Questo era, come dire, una mia malattia diciamo quasi. Oltre a questi raccontini poi ho partecipato a “Histria Nobilissima” quando… ma prima di “Histria Nobilissima” c’era anche un concorso su La Voce del Popolo che ogni anno facevano per dei racconti o delle poesie. Mi ricordo ancora anche là ho partecipato, poi è venuta “Histria Nobilissima”…

(Le sue opere con particolare riferimento per libri… libri per i ragazzi?)

Sì, al principio scrivevo per i ragazzi. Difatti oltre “I ragazzi del porto”, “Quelli della piazzetta” che avevano avuto molto molto successo anche quelli, anzi adesso è un’edizione nuova da poco che neanche sapevo che l’avevano ristampata. Poi “Mini e Maxi” è venuto più tardi comunque così che non mi ricordo più neanche cosa ho scritto ancora. 

(Tutto questo per uscire dagli schemi, dai racconti partigiani che erano…)

Sì appunto da quello che allora si doveva scrivere. Capisce perché è logico, eravamo usciti da una… la Jugoslavia era uscita da un forte comunismo diciamolo. Tutti cercavano di arrivare a quello più o meno ma io non ero molto d’accordo su questo. Devo essere sincero e così che insomma…

(Come veniva l’ispirazione per questi ragazzi di cui parlava? Quelli della piazzetta ma anche quelli del porto prima? Chi erano e come dire…)

Ma devi capire una cosa che io sono il primo di otto figli e questi otto figli me li sono tutti quanti, come dire, tirati su io perché la madre aveva il suo lavoro, mio padre per non dire non l’ho mai visto, non si vedeva mai perché aveva i suoi lavori fuori. Dunque questi bambini bisognava pure andare e poi c’era un’altra cosa, i signori per esempio a Dignano, i signori di questa famiglia venivano in giardino ogni giorno con delle educatrici, accompagnatrici e tutti noi ragazzi eravamo appesi alla rete per vedere cosa facevano perché non potevamo entrare da loro. Loro erano signori, noi eravamo poveri e questo era molto importante. 

(Quindi c’era molta Istria anche in qualche maniera, era una…)

Sì, sì, 

(Trasposizione di cose che diciamo a cui era legata la sua famiglia, la sua esperienza in Istria calata anche in una realtà urbana perché i racconti parlano anche di una realtà urbana…)

Sì perché poi naturalmente arrivato in città ho cominciato anche a capire la città perché anche c’erano moltissimi ragazzi. Avevo ogni giorno da fare con i ragazzi dal momento che andavo alla scuola San Niccolò ogni giorno quasi. Era un mio passatempo preferito quello lì. Ho messo in scena moltissime cose tant’è vero che non so molti si ricordano di me ancora questi che ho…

(Ha messo in scena per la Filodrammatica i giovani della comunità?)

Sì, c’è stato… penso che solo due o tre cose ho fatto. 

(Per la Filodrammatica?)

Sì perché poi io avevo tanti altri problemi e non potevo di sera andare. Io avevo la tipografia, avevo il mio lavoro, per me era molto difficile essere libero nei pomeriggi, capisci?

(Che ricordi conserva di queste volte che ha lavorato per la Filodrammatica? Chi ricorda)
 
È che veramente, guardi, mi dispiace dirlo ma la vecchiaia mi ha perso… ho perso completamente la memoria e purtroppo non mi ricordo più quasi niente. 

(Prima menzionava Alida Del Caro, Giulio Marini, Bruno Nacinovich…)

Sì ma questi erano nel Dramma. 

(Sì ma comunque hanno iniziato…)

Hanno iniziato in circolo con noi, con me. Anzi, prima alla scuola Gennari, dopo in circolo… era più grande, un po’. 

(In questo qui dunque…)

No, non ricordo quasi niente. Mi scuso ma purtroppo è così. 

(Comunque i primi anni cinquanta, la prima metà degli anni cinquanta, nasce anche la sua passione per l’alpinismo?)

Sì, insomma questo è cominciato quasi per caso, non lo neanch’io perché. È cominciato così, io ho conosciuto questo Vili Petrić che era di Cantrida e lui mi ha portato in montagna le prime volte. Anche Maria veniva con noi, anzi Maria ha fatto un quattromila e poi ho cominciato quando avevo le vacanze, quando avevo le ferie, non stavo mai a casa. Ero sempre in giro, non so sono andato fino giù al Dulmito [41:06] poi tutte le montagne della Slovenia. Sono andato sui Tatra, per esempio, proprio con Petrić siamo andati sul Tatra. Poi ho cominciato ad andar fuori perché logicamente mi attiravano queste grandi montagne. Per esempio sono finito… era l’anno che hanno fatto le olimpiadi in Italia, hanno fatto anche le alpiniadi le hanno chiamate e io in quell’occasione ho fatto il Peak Lenin… Questo si chiamava Peak Lenin ed è a 7334 metri da quel che ricordo. È stata una cosa molto difficile naturalmente per me perché a un certo momento avevo due con me, due compagni ma a un certo momento hanno disertato perché era troppo difficile. Così che sono arrivato in vetta sono arrivato da solo. 

(Settemila?)

Settemila trecento trentaquattro metri.

(Ed è la vetta più altra che?)

Che ho fatto sì. Poi non so ho fatto un’altra vetta sulle, come si dice… Quelle più alte del mondo come si chiama? (Maria Schiavato: L’Himalaya) Sì, sull’Himalaya. Ho fatto il Trisul che è 7200 metri con gli sci fino alla cima e poi ho fatto l’Aconcagua che è in Argentina e anche quello settemila metri anzi non è proprio settemila, 6954 mi pare. Queste sono le vette più alte poi sono andato in Perù, ho fatto i vulcani del Perù, i più alti seimila, seimila e settecento metri. 

(So che ha avuto un piccolo incidente in una scalata…)

Sì, ho perso le braghe. Cioè sono sdrucciolato…

(Dove è accaduto e gli anni che…)

Questo non ricordo esattamente, non mi ricordo più.

(Qual era la montagna almeno?)

Credo sia stato proprio sul Peak Lenin. Sì perché a un certo punto sono scivolato e sono andato talmente giù che mi sono… mi si sono consumati i pantaloni, le mutande grosse, le mutande e anche il culo era tutto quanto… (insanguinato) Sì. 

(E scivolava per quanto insomma?)

Credo che sono scivolato per almeno duecento metri. Anzi credevo di averla finita perché guardavo con terribile paura un balzo che veniva giù. Per fortuna con la piccozza mi sono riuscito a fermarmi ma è stato molto difficile.

(E nonostante questo incidente è riuscito comunque a scalare?)

Sì, sì ma questo era al ritorno. Per questo poi quando sono ritornato mi hanno messo in ospedale perché avevo il sedere tutto quanto sanguinante. 

(Ha pubblicato oltre cinquecento racconti e a una letteratura dell’infanzia “I ragazzi del porto” di cui abbiamo parlato prima, “Quelli della piazzetta”, “Mini e Maxi”, “Un girotondo di leccalecca”, ci parli un po’ di questi e anche della poesia…)

Dunque “Mini e Maxi” è venuto non so neanch’io come. È stato, come dire, così un abbaglio quasi. Cioè mi è piaciuto molto, all’inizio quando ho capito che potevo… prima è rimasto, era un racconto. È stato pubblicato sul “Pionere”, un piccolo racconto e da li è venuto poi. Io l’ho ingrandito ed è venuta la commedia fuori e poi è venuto il libretto. Non è un libro grosso grosso ma così è stato molto ben illustrato anche tra l’altro e anche ultimamente “Mini e Maxi” è stato tradotto anche in sloveno e mi hanno mandato appunto poco tempo fa mi hanno mandato la traduzione in sloveno. Molto bella tra l’altro anche questa, è molto ben disegnata.

(Il Dramma Italiano ha fatto anche una trasposizione teatrale…)

Sì, sì. Hanno fatto anche una trasposizione di teatro, anche quella è molto piaciuta ai ragazzi da quel che ho potuto immaginare e poi cosa vuole è venuto… veniva da sé perché non so “Terra Rossa e masiere”, il racconto della mia Istria, quell’Istria che ho vissuto da quando sono arrivato dall’Italia in poi. E dunque sono stati anni molto duri anche per me perché guardi che abitare a Dignano con una famiglia molto grande, in tempo di guerra, andare con il mangie e le vacche ogni giorno il prossimo a pascolare, aver paura dei partigiani perché avevo paura logicamente e qualche volta li incontravo anzi. C’è stato anche un momento in cui due partigiani mi hanno pregato di portare loro del mangiare. Io avevo con me cosa? Una mela forse, un po’ di pane ma nient’altro perché non è che avessi molto. Soltanto poi ho capito che era molto difficile andare e allora ho detto che… Ho detto a mio padre: “Guarda papà non si può più andare con le bestie perché lì ci sono i partigiani capisci” e allora per questo, a un certo momento, mi hanno lasciato a casa insomma in poche parole. È che io non amavo molto la terra, devo essere sincero, non amavo fare il contadino e allora per questo mio padre non mi vedeva molto di buon occhio perché per lui ecco il suo preferito era il secondo. Era Gilberto perché lui era come lui uno che amava molto la terra le bestie e tutto.

(Un agricoltore…)

Come?

(Un agricoltore…)

Un agricoltore e io invece volevo studiare, andare avanti questo era il mio…

(E anche da qui arriva il suo desiderio di venire a Fiume, no?)

Sì, per questo sono venuto anche a Fiume. Però perché sono venuto a Fiume? Perché mi hanno detto… non so come ho saputo a Dignano che cercavano gente per la tipografia de La Voce del Popolo in quanto gli operai suoi erano andati tutti in Italia. Non avevano personale e allora per questo io sono venuto a Fiume. E adesso non so esattamente quel direttore a cui mi son presentato chi era… Penso sia stato Raulić [49:27] che allora era direttore de La Voce.

(Di nome faceva scusi?)

Non mi ricordo più. (Maria Schiavato: Giacomo). Giacomo Raulić, sì sì. 

(Poi per la prosa ha pubblicato anche oltre “Terra rossa e masieri” ha pubblicato anche “All’ombra della torre” e “L’eredità della memoria”, “Il ritorno”. Può parlarci un po’ di queste pubblicazioni?)

“All’ombra della torre”, per esempio, sono tutti racconti su Fiume che ho scritto su persone di Fiume, su avvenimenti a Fiume. Poi “L’eredità della memoria” sono due esuli che tornano in Istria dopo tanto tempo e trovano un’altra Istria, non era l’Istria che loro avevano lasciato, è un’altra Istria.

(E “Il ritorno?”)

E “Il ritorno” idem, la stessa cosa, o forse “Il ritorno” questo è… “L’eredità della memoria”… Sa, non ricordo più tanto. Sono passati molti anni e io ho perso un poco…

(Comunque ha sempre lavorato per riunire questi due mondi: il mondo dei rimasti e il mondo degli esuli…)

Sì, sì, soprattutto questo. Per non dimenticare anche quello che c’era prima della venuta della Jugoslavia. Com’era prima l’Istria soprattutto. Ecco per questo “Terra rossa e masieri” ha avuto questo successo anche. 

(In “Terra rossa e masieri”  mi sembra che lei mescola molti linguaggi, le parlate dialettali…)
No, ogni tanto metto dentro qualche frase istriana diciamo così, dialettale ecco.

(Che sa la ricordava ancora da quando era ragazzino?)

Sì, sì.

(Ma lei quando parlava tendenzialmente in casa parlava in veneto, in istro-veneto e quando parlava a Fiume con le persone al di là del lavoro, quando le incontrava…)

No, parlavo quello che parliamo adesso…

(In Italiano, in lingua?) 

No, in lingua, in dialetto.  

(In dialetto? Quindi loro due parlano, si sono conosciuti parlando il dialetto?)

Sì, sì. 

(Il fatto di non essere stato giornalista…)

Dunque io lavoravo… correggevo le bozze di notte a La Voce del Popolo e a un certo… naturalmente scrivevo anche dei racconti perché su La Voce, alla domenica, c’era pagina di cultura nel quale pubblicavano sempre un racconto e allora io qualche volta ho scritto dei racconti. Poi cosa è successo, è successo che ho scritto anche qualcosa per Vie Giovanili, era un giornale allora che usciva per i giovani e mi hanno preso a lavorare alle Vie Giovanili. Sono rimasto lì per circa un anno credo però, a un certo punto, mi hanno chiesto di farmi cittadino jugoslavo e io non ho voluto innanzitutto perché non avevo documenti e ho dovuto appunto scrivere al consolato generale d’Italia a Zagabria e appena allora mi hanno mandato i documenti. Però per questo fatto che non avevo i documenti, che non volevo diventare comunista, mi hanno buttato fuori dal giornale e naturalmente poi pensare di diventare giornalista era una cosa assurda perché sono molto testardo in questo senso. Ho voluto proprio continuare su questa… perché loro mi forzavano volevano assolutamente farmi e comunista e jugoslavo e io questo non ho voluto. 

(Ci dice di Cantrida dove abitava? Qualche ricordo o l’atmosfera, alcuni luoghi dove la gente si incontrava?)

Era quasi un paese diciamo. C’era la famosa osteria dove tutti quanti arrivavano di notte e di giorno. Poi vicino c’era il campo sportivo dove naturalmente c’era un grande traffico sempre. Si veniva al Bagno Savoia e il Bagno anche che non mi ricordo più il nome… 

(Riviera!)

Riviera, sì il Bagno Riviera e poi soprattutto c’era questo andare e venire continuamente degli operai del 3 maggio che andavano a lavorare. E questo era come dire…ma era un paese perché più che altro aveva due botteghe, un piccolo mercato dove venivano le donne a vender la verdura e a vender il latte e tutto qua insomma. Non è che fosse una grande… un paese proprio piccolo.

(E che lingue sentiva parlare? Sia croato che italiano a Cantrida?)

Mah, a Cantrida si parlava molto italiano perché quelli che erano, erano rimasti italiani. 

(Quindi fiumano?)

Sì, fiumano.

(E questo mercato dove si trovava?)

Questo mercato si trovava subito all’inizio… dove si entra per andare in… giù nel campo sportivo. Di fianco c’era una casa e poi c’era una piazzetta come un orto con i muretti e là era il mercato. Non giù, sulla strada. 

(Ma questo prima che fosse aperta la strada di su, quella grande?)

Sì, sì, prima che fosse aperta, sì. Ma anche poi, anche se è rimasto, è rimasto sempre un paesino. 

(Quella piazzetta ha continuato… da dove c’è il semaforo? E là c’era questo mercatino praticamente?)

Sì, sì.

(E ha continuato a esserci un mercatino anche quando ha aperto la nuova strada?)

Da quello che ricordo io sì. Non per molto tempo perché poi pian piano un po’ si è pero tutto insomma, in poche parole. Ma tutti quanti si conosceva l’uno con l’altro, capisce?

(Loro dove abitavano?)

Come?

(Lei dove abitava a Cantrida?)

Noi abitavamo, non so il numero come si chiama, era una vecchia casa a tre piani. Sotto abitavamo noi e nel nostro piano c’era anche una cartoleria che poi si è chiusa perché non era utile insomma. 

(È la strada che va verso il 3 maggio?)

La strada che va verso il 3 maggio. Sopra di noi c’erano della gente venuta dalla Bosnia che abitava tutto il piano e sopra in alto invece c’erano degli istriani che erano venuti a Fiume penso… una famiglia molto grande anche quella. 

(E l’osteria era quella dove c’è ancora oggi un’osteria?)

Sì, sì. Ancora oggi c’è l’osteria.

(Era quello stesso posto?) 

Quello stesso posto.

(Non si ricorda come si chiamava?)

Non mi ricordo, bisogna a Maria chiedere.

(E lei ogni tanto andava in questa osteria?)

No, no, no. Non andavo, no. 

(Neanche se succedeva qualche celebrazione? E chi andava in osteria?)

Venivano col tram fino a un certo punto e dopo venivano camminando fin qua perché forse andavano giù al campo sportivo ma comunque era un’osteria di paese. Ecco diciamo così.

(E lei andava al Bagno Riviera e al Bagno Savoia?)

No, io non andavo né al Bagno Riviera né al Bagno Savoia ma c’era un altro bagno si chiamava “Sotto la Rosa”, era una scaletta che scendeva pian piano e arrivava sotto dove c’era… adesso hanno fatto addirittura un lungomare ma allora erano solo delle rocce e lì, noi andavamo lì perché non si pagava logicamente. 

(Ma era uno stabilimenti o erano solo nomi?)

No, no. Non erano stabilimenti, così si andava come, per esempio, quella lunga spiaggia che c’è vicino al campo sportivo, lì davanti al campo sportivo. Anche là si andava ma noi eravamo più contenti ad andar “Sotto alla Rosa” perché era più vicino. 

(E il Savoia si chiamava così perché era il nome vecchio di prima? E la gente continuava a usare il nome “Savoia”?)

Sì.

(Anche se da molti anni…)

Non era più Savoia! 

(Ritorniamo ancora un momento alla tipografia, chi ricorda dei suoi colleghi alla tipografia? )

Dunque prima di tutto ricordo quello che impaginava La Voce del Popolo, era il vecio Toio [59:20] si chiamava così. Era un tal bontempone che non le dico. Tutto una risata continuamente, prendeva in giro tutti, era veramente molto molto così simpatico. Poi c’era suo fratello che invece era il linotipista, poi c’era una ragazza che faceva anche la linotipista e poi c’era uno che abitava proprio nella casa vicina e che si chiamava anche lui Toio. Erano questi quelli che mi ricordo più facilmente. Penso, per esempio, mi ricordo una cosa molto… Lei sa che la pagina de La Voce veniva tutta riempita a blocchi di piombo e poi questa passava sotto una pressa… sulla pressa si metteva come una specie di cartone particolare e questo cartone andava sulla rotativa poi.

(Il cosiddetto negativo?)

Sì. Cosa è successo una volta? Una volta è successo che questo che tutta la pagina è finita per terra e questo è stato non solo che è stato una tragedia si può dire perché bisognava tutto rifare daccapo ma soprattutto che tre dita del piede di sto Toio sono finite in malora, hanno dovuto portarlo in ospedale. Ecco una delle tante cose che mi ricordo.

(Maria Schiavato: Hai atteso la morte di Kennedy come?)

Ah, sì, sì. Poi quando sono venuto qui ad abitare, naturalmente succedevano cose strane. Per esempio, come mi ricorda la moglie, la morte di Kennedy, come si fa? Capisce? Allora bisognava stare in tipografia e allora venivo a casa, mangiavo, stavo in pergolo del mio appartamento e loro dalla tipografia mi dicevano: “vieni, vieni”. Sì, perché la tipografia è dirimpetto dunque… (Maria Schiavato: t’hanno fatto segno con la luce tre volte) Sì, sì, perché alla notte hanno fatto segno con la luce che dovevo andare e così sono andato. 

(Non c’erano telefoni?)

Non c’erano telefoni. 



 



 





 

